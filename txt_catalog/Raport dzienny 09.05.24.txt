RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
9 maja 2024 r. 
SEJM (sejm.gov.pl -  posiedzenie Sejmu i komisji):
NA POSIEDZENIU:
Sprawozdanie Komisji o rządowym projekcie ustawy zmieniającej ustawę o zmianie ustawy o
podatku od towarów i usług oraz niektórych innych ustaw (druk 341).
Pierwsze czytanie rządowego projektu ustawy o zmianie ustawy – Kodeks pracy (druk nr 318).
Wniosek o wyrażenie wotum nieufności wobec Minister Klimatu i Środowiska Pauliny Hennig-
Kloski (druki nr 344).
Pierwsze czytanie rządowego projektu ustawy o czasowym ograniczeniu cen za energię
elektryczną, gaz ziemny i ciepło systemowe oraz o bonie energetycznym (druk nr 346). 
Pierwsze czytanie poselskiego projektu ustawy o zmianie ustawy o podatku dochodowym od osób
fizycznych (druk nr 322).
KOMISJE:
Ochrony Środowiska, Zasobów Naturalnych i Leśnictwa (ws. wotum nieufności wobec MKiŚ).
Finansów Publicznych (zmiany w składzie osobowym podkom. stałej ds. instytucji finansowych.
do Spraw Służb Specjalnych (ws. wniosku o azyl sędziego Szmydta, sytuacja w Ukrainie).
Komisja Finansów Publicznych; Komisja Kultury i Środków Przekazu (pierwsze czytanie poselskiego
projektu ustawy o zmianie ustawy o dodatkowym wynagrodzeniu rocznym dla pracowników
jednostek sfery budżetowej).
Gospodarki Morskiej i Żeglugi Śródlądowej (inwestycje w porcie w Elblągu, kontynuacja działań dot.
przekopu Mierzei Wiślanej).
Infrastruktury; Komisja Samorządu Terytorialnego i Polityki Regionalnej (Fundusz rozwoju
przewozów autobusowych, Rządowy Fundusz Rozwoju Dróg). 
Ochrony Środowiska, Zasobów Naturalnych i Leśnictwa (Prezentacja wniosków z I ogólnopolskiej
debaty „Nasza Planeta - Nasza wspólna sprawa”).
do Spraw Petycji.
do Spraw Unii Europejskiej (20. rocznica członkostwa Polski w UE – posiedzenie z udziałem
Marszałka Sejmu RP i przedstawicieli misji dyplomatycznych państw UE).
Zdrowia (informacja o sytuacji w leczeniu i profilaktyce zakażeń wirusem HIV).
Cyfryzacji, Innowacyjności i Nowoczesnych Technologii (informacja o Krajowym planie działania w
sprawie programu polityki „Droga ku cyfrowej dekadzie” do 2030 r., informacja na temat prac nad
wykorzystaniem sztucznej inteligencji w sądownictwie).
Obrony Narodowej (inf. nt. Żandarmerii Wojskowej i wojskowych organów porządkowych).
Polityki Senioralnej (informacja nt. dostępności do opieki geriatrycznej). 
Pozostałe posiedzenia: podkomsji i zespołów LINK.DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
ZAPOWIEDZI DZIAŁAŃ I POSTULATY
Rosyjskie wpływy (Polityka Inslight): PRM zapowiedział, że powstanie raport na temat wpływów
rosyjskich i białoruskich w Polsce. Zdaniem szefa rządu istnieje potrzeba „wznowienia pracy albo
zbudowania odpowiedniego ciała, które zbada wpływy rosyjskie na polską politykę”. 
Ustawa Kamilka (tvn24.pl): Wiceministra Z. Rudzińska-Bluszcz zapowiedziała, że MS będzie
uzupełniało niedociągnięcia w przepisach, a ustawa zostanie znowelizowana.
Babciowe:  
(Radio Zet) Ministra A. Dziemianowicz-Bąk zaapelowała do PRP o niezwłoczne podpisanie
ustawy programu “Aktywny rodzic”. 
(PAP) PiS złoży poprawkę do projektu ustawy w sprawie programu „Aktywny rodzic”, by
rodzic, który pracuje, mógł skorzystać z Rodzinnego Kapitału Opiekuńczego. (100 konkretów)
Rejestr umów (prawo.pl): Minister A. Domański odpowiadając m.in. na wątpliwości RPO
poinformował, że Zespół do opracowania wstępnej koncepcji rejestru umów jednostek sektora
finansów publicznych ma wypracować wstępne kierunki zmiany dotychczasowych rozwiązań
dotyczących rejestru umów JSFP m.in. w zakresie prawnym i informatycznym.
Ochrona zabytków (propertydesign.pl): Prezes hotelarskiej Grupy ARCHE w liście otwartym do
władz poinformował, że przygotowuje projekt ustawy, którego celem jest stworzenie
kompleksowych warunków do szybkiego ratowania zabytków.  Zwraca uwagę na długotrwałość
postępowania administracyjnego poprzedzającego rewitalizację.
Dyrektywa drugiej szansy (prawo.pl): MS wróciło do pracy nad projektem nowelizacji prawa
restrukturyzacyjnego implementującego dyrektywę PE i Rady, umożliwiającej zagrożonym
niewypłacalnością dłużnikom naprawienie sytuacji finansowej przedsiębiorstwa i dającej im drugą
szansę. Termin na wdrożenie unijnych przepisów minął 17 lipca 2022 r. Dyrektywę teraz stosuje
się wprost, ale nie wszystkie sądy to respektują, przez co dochodzi do sporów.
Współdziałanie z KAS (prawo.pl): MF zapowiada kontynuację i rozszerzenie Programu
Współdziałania, czyli współpracy firm z organami skarbowymi. Ma być otwarty dla grup
kapitałowych i średnich firm. Według ekspertów dla przedsiębiorców zniechęcające mogą być  
wysokie koszty oraz szereg dodatkowych i niejasnych obowiązków.
KSeF (prawo.pl): Sejmowa Komisja Finansów Publicznych przyjęła projekt nowelizacji ustawy o
VAT zakładający, że obligatoryjny Krajowy System e-Faktur wejdzie w życie 1 lutego 2026 r. dla
podatników czynnych oraz zwolnionych z VAT. MF zapowiedziało wcześniej, że będzie też drugi
projekt, dotyczący uproszczeń oraz etapowego wejścia w życie KSeF - 1 lutego 2026 r. obowiązek
obejmie przedsiębiorców, u których wartość sprzedaży przekroczy 200 mln zł, a od 1 kwietnia
2026 r. - wszystkich przedsiębiorców.
Nowelizacja ustawy o ochronie informacji niejawnych (Rz): W reakcji na ucieczkę sędziego T.
Szmydta na Białoruś PRM zapowiedział nowelizację ustawy o ochronie informacji niejawnych z
2010 r. i ograniczenie dostępu sędziom czy prokuratorom. Eksperci podnoszą, że ustawa jest
archaiczna i wymaga radykalnych zmian.
Konsultacje (bankier.pl): Marszałek S. Hołownia zapowiedział, że powstanie platforma
internetowa, dzięki której każdy obywatel będzie mógł uczestniczyć w konsultacjach
stanowionego prawa.
Bezpieczeństwo (PAP): Wicepremier W. Kosiniak-Kamysz zapowiedział, że przygotowany
zostanie cały plan budowy m.in bunkrów i okopów na granicach z Białorusią i Rosją. 
Cyfryzacja (PAP): Resort cyfryzacji poinformował, że  Polska i Ukraina podpisały porozumienie o
współpracy w zakresie rozwoju cyfryzacji.
KPEiK (ISBnews): Resort klimatu poinformował, że  KE zamknęła procedurę naruszeniową wobec
Polski związaną z KPEiK do 2030 r.
DZIAŁANIA LEGISLACYJNE DZIAŁANIA LEGISLACYJNE
KPO (PAP): Ministra K. Pełczyńska-Nałęcz poinformowała, że realistyczne jest zakończenie
negocjacji z KE ws. rewizji KPO do końca wakacji. Zrewidowany plan jest w 80% uzgodniony z KE.
Polska wciąż negocjuje z KE m. in. kwestię planów zagospodarowania przestrzennego.
Rynek pracy (PAP): Wiceministra E. Flaszyńska zapowiedziała, że projekt ustawy o rynku pracy i
służbach zatrudnienia powinien trafić do konsultacji publicznych przyszłym tygodniu. Wkrótce do
wykazu prac legislacyjnych rządu powinien zostać wpisany projekt ustawy o dostępie
cudzoziemców do rynku pracy.
Just 447 (PAP): Sejm odrzucił projekt o ochronie własności RP przed roszczeniami dotyczącymi
mienia bezdziedzicznego, wysuniętymi m.in. w związku z amerykańską ustawą Just 447.
KRS (onet.pl): Z jednej z poprawek Senatu wynika, że kandydatami do KRS będą mogli być tzw.
neosędziowie, powołani po zmianach KRS z grudnia 2017 r. Zmiana ma przekonać prezydenta A.
Dudę do podpisania ustawy. 
Opłaty za śmieci (DGP) MKiŚ pracuje nad nowym systemem naliczania opłat za gospodarowanie
odpadami komunalnymi. W tej sprawie konsultuje się z samorządowcami. 
Redukcja metanu (PAP): Wiceminister M. Motyka zapowiedział, że wobec przyjętych w trakcie
unijnych negocjacji zmian w projekcie polski rząd planuje na posiedzeniu Rady UE zagłosować za
przyjęciem rozporządzenia PE i Rady w sprawie redukcji emisji metanu w sektorze
energetycznym.
Religia w szkole (PAP): Ministra B. Nowacka przyznała, że w rządzie trwają rozmowy nt. lekcji
religii, a także ze wszystkimi stronami zainteresowanymi tą sprawą. Szefowa MEN chciałaby
ograniczyć lekcje religii do jednej w tygodniu. 
Kredyt #nastart (interia.pl): Wiceminister rozwoju i technologii J. Tomczak wskazał, że potrzebne
jest jeszcze około 1,5 miesiąca do tego, by gotowy był ostateczny projekt ustawy programu
#nastart.
KONTROWERSJE
Babciowe (prawo.pl): Dwa rodzaje świadczenia pielęgnacyjnego różnicują prawo do nowego
świadczenia na dzieci. Rodzice małych dzieci z niepełnosprawnością, którzy w tym roku nie
zdecydowali się przejść na świadczenie pielęgnacyjne na nowych zasadach, nie będą mogli
skorzystać ze świadczenia „Aktywny rodzic w pracy”. Będą mogli z niego skorzystać natomiast
rodzice, którzy pobierają świadczenie pielęgnacyjne na nowych zasadach.
Dopłaty do samochodów elektrycznych (Nasz Dziennik): Redakcja ocenia, że poprzez dopłaty do
używanych samochodów elektrycznych rząd chce ożywić rynek wtórny elektryków w UE.
Spekuluje, że Polskę zaleje fala elektrozłomu z Europy Zachodniej.
OPINIE
Uczelnie (gazeta.pl): Prof. L. Turko wskazuje, że trwające wciąż wybory rektorów uczelni publicznych
skłaniają do refleksji zarówno na temat post-gowinowsko-czarnkowego stanu środowiska
akademickiego w Polsce, jak i też na temat jakości obecnego rządowego monitoringu i oddziaływania na
procesy tam zachodzące. Zauważa, że przy okazji tych wyborów dochodzi do sytuacji budzących
zadziwienie m.in. na Uniwersytecie Jagiellońskim lub Uniwersytecie Warszawskim.
Delegacje sędziów (prawo.pl): RPO w opinii do projektu nowelizacji wskazał, że decyzja MS o
delegowaniu sędziego powinna być należycie uzasadniona, a odmowa delegacji sędziego na jego
wniosek powinna być zaskarżalna do sądu. W ministerialnym projekcie nie określono też
przesłanek odwołania sędziów z delegacji, a ponownego namysłu wymaga delegowanie sędziów
do urzędów obsługujących władzę wykonawczą i ustawodawczą bo podczas takiej wieloletniej
niekiedy delegacji tracą oni kontakt z orzekaniem.
DZIAŁANIA LEGISLACYJNE DZIAŁANIA LEGISLACYJNE
Biegli (prawo.pl): Adwokat R. Tymiński wskazuje na problemy dotyczące opiniowania jak długi
czas oczekiwania na opinie, ich nierzetelność, opiniowanie przez biegłych niewykonujących już
zawodu, i brak stawiennictwa w sądzie. Mecenas wyraża opinię, że konieczne jest podniesienie
rangi opinii prywatnych. 
Zakaz fotografowania (press.pl) RPO ostrzega, że przepisy zakazujące fotografowania obiektów o
szczególnie ważnych dla bezpieczeństwa lub obronności państwa są niezgodne z Konstytucją.
Tymczasem MON przygotowało projekt rozporządzenia, przez które na ponad 25 tys. obiektów
ma pojawić się znak zakazu fotografowania.
Akt o sztucznej inteligencji (DGP): Firmy zrzeszone w Polskiej Izbie Informatyki i Telekomunikacji
nie uzgodniły wspólnego stanowiska w kwestii, czy organem nadzoru rynku ds. sztucznej
inteligencji powinien zostać nowy, czy też już istniejący urząd. To jedno z pytań zadanych przez
MC w prekonsultacjach założeń wdrożenia unijnego rozporządzenia – Akt o sztucznej inteligencji.
Egzamin lekarski (Rz): Naczelna Izba Lekarska apeluje, aby przywrócić poprzednie reguły dot.
egzaminu, czyli aby zdający nie znali większości pytań. MZ analizuje te przepisy.
Prawo komunikacji elektronicznej (Rz): Konfederacja Lewiatan obawia się, że trzymiesięczne
vacatio legis dla projektu przyjętego przez rząd jest za krótkie ze względu na liczbę zmian i
obowiązków wobec konsumentów. 
Reforma podatków i samorządy (DGP): Lokalni włodarze chcą porównania szacunkowych
wyników finansowych w przyszłym roku według obecnego systemu i po zmianach. Argumentują,
że bez tego nie da się ocenić propozycji rządu.
Ustawa o zawodzie psychoterapeuty (oko.press): Dr. Ł. Müldner-Nieckowski uważa, że byłoby
najlepiej, gdyby specjalizacja w dziedzinie psychoterapii była przygotowana wtórnie w stosunku
do ustawy o zawodzie psychoterapeuty, albo spójna z nią. Wskazuje, że na razie nie ma ani
ustawy, ani specjalizacji.
Branża funeralna (PAP): Prezes Polskiej Izby Branży Pogrzebowej R. Czyżak ocenia, że
zapowiadane przez rząd podniesienie kwoty zasiłku pogrzebowego to początek większych zmian.
Wskazuje, że konieczna jest nowelizacja tzw. prawa pogrzebowego i wprowadzenie obowiązku
zatrudnienia, co ma przełożyć się na profesjonalizacje w sektorze i ukrócenie szarej strefy.
Aborcja (gazeta.pl): Oświadczenie Rady Stałej Episkopatu Polski: W  związku z narastającą w
przestrzeni publicznej i działaniach rządu presją dotyczącą zmiany prawnej ochrony życia ludzkiego w
kierunku legalizacji zabijania dzieci w łonie matek, pragniemy przypomnieć jednoznaczne i niezmienne
stanowisko Kościoła w tej kwestii.
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty rozporządzeń:
(pierwsza pomoc, MON, MSWiA): w sprawie szkoleń w zakresie kwalifikowanej pierwszej
pomocy [uzgodnienia]
(budynki, MRiT): Projekt rozporządzenia Ministra Rozwoju i Technologii zmieniającego
rozporządzenie w sprawie warunków technicznych, jakim powinny odpowiadać budynki i ich
usytuowanie [skierowanie projektu do podpisu ministra.
DZIAŁANIA LEGISLACYJNE DZIAŁANIA LEGISLACYJNE
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P)
z dni 08-09.05 (godz. 9:00-9:00). Źródło: Opracowanie własne na podstawie SentiOne.Proces legislacyjny “100 konkretów”
       BADANIA SPOŁECZNE DANE SPOŁECZNO-GOSPODARCZE
Ceny energii (money.pl): Redakcja informuje, że od lipca rachunki za prąd, mimo działań osłonowych
rządu, wzrosną o 30 proc. Wskazuje na rozbieżności w kwestii wysokości podwyżek z
wcześniejszymi wyliczeniami, w tym z deklaracjami minister klimatu P. Hennig-Kloski.
Cyberbezpieczeństwo (bankier.pl): Wg NASK szkodliwe oprogramowanie wymierzone w polskie
instytucje rządowe było w tym tygodniu rozprowadzane przez grupę hakerów APT28, powiązaną ze
służbami wywiadowczymi Rosji.
Protest rolników (wprost.pl): 10 maja w Warszawie odbędzie się protest rolników przeciwko
Zielonemu Ładowi. Komisja Krajowa NSZZ „Solidarność”, zapowiedziała że weźmie w nim udział ok.
200 tys. osób.
Protest przewoźników (money.pl): Wg informacji portalu branża szykuje się do strajku generalnego.
Grozi m.in. blokadą dróg i paraliżem Warszawy. Przewoźnicy domagają się: zmiany przepisów dot.
tzw. Pakietu Mobilności; przepisów dotyczących szkoleń kierowców zawodowych; przywrócenia
zezwoleń przy przewozach dwustronnych między Polską i Ukrainą; przesunięcia obowiązkowego
terminu montażu tzw. tachografów inteligentnych i sfinansowania ich zakupu; otwarcia
dodatkowego przejścia granicznego z Białorusią; zbadania sytuacji na przejściu granicznym w
Koroszczynie gdzie dochodziło do prób omijania kolejki przez niektóre pojazdy; zwiększenia liczby
kontroli drogowych przewoźników zagranicznych; obniżenia wysokości stawki zdrowotnej.
Służba Cywilna (DGP): Redakcja zwraca uwagę na starzenie się korpusu SC. Wg sprawozdania Szefa
SC za 2023 r. już tylko co 15. osoba w korpusie ma mniej niż 29 lat. Spadła również liczba 30-
latków. Powiększyła się za to grupa osób po 50. roku życia, które stanowią prawie 35 proc.
zatrudnionych w SC. 
AI a rynek pracy (Rzeczpospolita): Redakcja powołuje się na analizy Rocketjobs.pl, z których wynika,
że w I kwartale br. o ok. 1/3 spadła liczba ofert pracy dla osób zajmujących się pracą z tekstem
(m.in. copywriting, SEO). DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE DANE SPOŁECZNO-GOSPODARCZE
Zbiorniki bezodpływowe i przydomowe oczyszczalnie ścieków (portalsamorzadowy.pl): Wg
raportu Instytutu Edukacji Środowiskowej gminy nie wywiązują się z obowiązku kontroli
nieruchomości położonych na terenach nieskanalizowanych. W 2023 r. skontrolowanych zostało
zaledwie 25% posesji wyposażonych w zbiorniki bezodpływowe lub przydomowe oczyszczalnie. Co
czwarta gmina nie przygotowała nawet planu kontroli.
Pocztowcy (wprost.pl): W drugiej połowie kwietnia pocztowcy zapowiedzieli przygotowania do
strajku ostrzegawczego 16 maja. Wydarzenie mogło zostać odwołane pod warunkiem
przedstawienia przez pracodawcę satysfakcjonującej oferty dot. podwyżek, do czego nie doszło.
Pracownicy sezonowi (Gazeta Wyborcza): Redakcja informuje o problemach z rekrutacją
pracowników sezonowych, m.in. w branży hotelarskiej, co ma być związane z odpływem chętnych
do tego rodzaju pracy, w tym pracowników z Ukrainy, na rynki zachodnie.
Sadownicy (PAP):  Sadownicy z pow. kraśnickiego i opolskiego (Lubelskie) apelują do rządu o pomoc
w związku ze szkodami spowodowanymi kwietniowymi przymrozkami. Według nich straty wynoszą
nawet do 100%. Zdaniem wicewojewody lubelskiego A. Maja sytuacja jest bardzo trudna. DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE DANE SPOŁECZNO-GOSPODARCZE
MRPIPS (PAP): Szacunkowa stopa bezrobocia rejestrowanego w kwietniu wyniosła 5,1% i w
porównaniu do marca spadła o 0,2 pp. W końcu kwietnia w urzędach pracy zarejestrowanych
było 798,5 tys. bezrobotnych. 
Finanse publiczne (PAP): Według wstępnych danych MF, nadwyżka rachunku bieżącego w lutym
w ujęciu płynnego roku spadła o 0,1 pp. mdm do 1,4% PKB.
Piecza zastępcza (GUS): Na koniec 2023 r. w pieczy zastępczej przebywało 75,3 tys. dzieci, z tego
58,2 tys. w pieczy rodzinnej oraz 17,1 tys. w pieczy instytucjonalnej. W porównaniu z 2022 r.
liczba dzieci przebywających w pieczy zastępczej zwiększyła się o 3,5%.
OZE (GUS): W produkcji ciepła w 2022 r. w stosunku do 2018 r., wystąpił 3,3-krotny wzrost
udziału odnawialnych odpadów komunalnych, tj. z 476,6 TJ do 1574,5 TJ.
Przedsiębiorstw posiadające jednostki zagraniczne (GUS): W 2022 roku jednostki zagraniczne
należące do podmiotów z siedzibą w Polsce zlokalizowane były w 117 krajach. Najwięcej
jednostek zagranicznych miało swoje siedziby w Niemczech (652), Czechach (359), Ukrainie (257)
oraz w USA (247).
Frankowicze (prawo.pl): Do 47 sądów okręgowych w pierwszym kwartale 2024 r. wpłynęło ok.
23,2 tys. spraw frankowiczów. To o prawie 24% więcej niż w analogicznym okresie ubiegłego
roku.
Podatek Belki (Business Insider): Wg danych MF wpływy z podatku Belki w 2023 r. wyniosły
ponad 9 mld zł, co oznacza wzrost o 58 proc. w porównaniu z 2022 r.
Ceny nieruchomości (Puls Biznesu): W marcu wzrosły ceny transakcyjne mieszkań. Indeks
urban.one urósł w por. z lutym o 0,25 pkt, sięgając 112,60 pkt. Podrożały także grunty. Wartość
wskaźnika w tym przypadku wzrosła o 1,86 pkt - do 148,11 pkt.
Samochody używane (Puls Biznesu): W kwietniu zarejestrowano prawie 86,7 tys. sprowadzonych
z zagranicy używanych samochodów osobowych i dostawczych (o dmc do 3,5 t). To o 39% więcej
rdr. Rośnie też wiek importowanych aut - przeciętnie to 12,1 roku.
Zadłużenie BGK (money.pl): Wg portalu Bank Gospodarstwa Krajowego złożył dokumentację
emisyjną na giełdzie w Luksemburgu w ramach programu emisji do 25 mld euro. 
       BADANIA SPOŁECZNE DANE SPOŁECZNO-GOSPODARCZE
Opinie i prognozy:
Rynek pracy (PAP): Wiceminister S. Gajewski poinformował, że nie widać sygnałów
wskazujących na pogorszenie się sytuacji na rynku pracy, zwiększania bezrobocia czy spadku
aktywności zawodowej. Resort nie notuje wzmożonej liczby zgłoszeń dot. zwolnień grupowych.
OZE (PAP) PIE: Od przystąpienia Polski do UE wielkość produkcji energii elektrycznej z OZE
wzrosła ponad 11-krotnie, a z węgla kamiennego i brunatnego zmalała 1,5-krotnie.
Energetyka (PAP): Wg Centrum Analiz Klimatyczno-Energetycznych rynek uprawnień
znajduje się obecnie w fazie hossy.
       BADANIA SPOŁECZNE BADANIA SPOŁECZNE
Młodzi (Centrum Badań Młodzieży przy Instytucie Dziennikarstwa i Stosunków
Międzynarodowych UKEN):
Wg badanych celem edukacji częściej jest rozwój intelektualny (59%), niż zdobycie lepiej
płatnej pracy (39%), czy możliwość zrobienia kariery (37%).
Najczęściej podzielane wartości w życiu to: szczęśliwe życie rodzinne (59%), znalezienie dobrej
pracy (57%), rozwijanie zdolności i zainteresowań (48%).
51% badanych wskazało, że Ukraińcy w Polsce są roszczeniowi. 12%, że mają pozytywny
wpływ na nasze państwo. 37% nie ma zdania w tej sprawie.
Jedynie 15% badanych ma niski poziom problematycznego używania internetu.
Pokolenie Z w pracy (pracuj.pl): Jedynie 35% młodych (18-24 lata) czuje się odpowiednio
przygotowanymi do wejścia na rynek pracy. Taki sam odsetek (35%) deklaruje, że czuje się dobrze
przygotowana do udziału w procesach rekrutacyjnych. 42% wskazuje, że ma dużą wiedzę na temat
narzędzi do poszukiwania pracy. 
Stopy procentowe (VeloBank):
17% badanych spodziewa się, że obniżka stóp procentowych nastąpi w drugiej połowie 2024 r.
15% ocenia, że będzie to pierwsza połowa 2025 r.
7% spodziewa się zmian w drugiej połowie przyszłego roku.
4% sądzi, że stopy procentowe zmaleją jeszcze w pierwszej połowie tego roku.
4% uważa, że nastąpi to dopiero w 2026 r.
16% jest zdania, że obniżek nie będzie, a stopy wzrosną.
37% nie  ma zdania w tej sprawie.
Wakacje (Revolut Travel Report): 44% badanych spędzi urlop w kraju, a 37% za granicą.
Zachowania konsumenckie (OGB):
Przy wyborze produktów klienci kierują się wpływem  danego produktu na zdrowie (36,11%),
ceną (28,87%), lokalnością (12,85%), marką (8,88%), promocją (8,39%), dostępność (3,07%),
wpływem produktu na środowisko (1,83%).
74,40% deklaruje, że woli naprawić zepsutą rzecz niż kupić nową (25,60%).
Do produktów najchętniej kupowanych z drugiej ręki należą: książki (41,63%), ubrania (23,03%),
elektronikę (18,86%), wyposażenie wnętrz (13,30%), obuwie (3,18%). 
GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Wyniki wyborów samorządowych (w tym koalicje w sejmikach).
Ucieczka sędziego T. Szmydta na Białoruś. 
Centralny Port Komunikacyjny w kontekście podania daty zakończenia projektu. 
Wojna w Ukrainie. 
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wycofanie preparatu przeciwko Covid-19 przez koncern AstraZeneca (AstraZeneca wycofuje
szczepionkę: +5 tys.). 
Platforma X
Ucieczka sędziego T. Szmydta na Białoruś (Białoruś, Ziobry, Szmydt, piebiaka, #PisowskiZdrajca,
łukaszenki,baćki, karnowskich, Mińsku, ministerstwie sprawiedliwości, emil czeczko).
Atak Izraela na Rafah (Rafah).
