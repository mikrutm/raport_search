RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
10 maja 2024 r. 
SEJM (sejm.gov.pl -  posiedzenie Sejmu i komisji):
NA POSIEDZENIU:
W czwartek Sejm uchwalił ustawę o tzw. wakacjach składkowych, która umożliwia części
przedsiębiorców wzięcie urlopu od składki ZUS przez jeden miesiąc w roku (100 konkretów).
SENAT (senat.gov.pl):
PRZYJĘTE NA POSIEDZENIU:
Ustawa  o zmianie niektórych ustaw związanych z funkcjonowaniem administracji rządowej
(projekt rządowy), do której Izba wprowadziła 11 poprawek, w większości legislacyjne i
doprecyzowujące, dostosowuje strukturę i zadania administracji rządowej do wyzwań i priorytetów
RM, w szczególności w sprawach dot. surowców energetycznych, paliw i energetyki jądrowej.
Ustawa o zmianie ustawy o Krajowej Radzie Sądownictwa (projekt rządowy), do której Izba
wprowadziła ponad 32 poprawki, zmienia przepisy dotyczące wyboru sędziów do KRS(100
konkretów).
Ustawa o zmianie ustawy o pomocy społecznej oraz niektórych innych ustaw wprowadza
programy, które pozwolą na wypłatę od 1 lipca 2024 r. dodatku w wysokości 1 tys. zł brutto
pracownikom pomocy społecznej, pieczy zastępczej i opieki nad dziećmi do lat 3 (przyjęta bez
poprawek).
Ustawa o zmianie ustawy o wspieraniu rodziny i systemie pieczy zastępczej oraz ustawy o
promocji zatrudnienia i instytucjach rynku pracy (projekt rządowy) wprowadza od 1 lipca 2024 r.
dodatki, w wysokości 1 tys. zł brutto, do miesięcznych wynagrodzeń dla zawodowych rodzin
zastępczych i osób prowadzących rodzinne domy dziecka (przyjęta bez poprawek).
Ustawa o zmianie ustawy o mniejszościach narodowych i etnicznych oraz o języku regionalnym
oraz niektórych innych ustaw (projekt poselski) przewiduje, że język śląski zostanie wpisany do
ustawy o mniejszościach narodowych i etnicznych jako drugi – oprócz języka kaszubskiego – język
regionalny (przyjęta bez poprawek). DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
ZAPOWIEDZI DZIAŁAŃ I POSTULATY
Komisja ds. rosyjskich wpływów (wp.pl): Premier D. Tusk poinformował, że jest projekt ustawy w
sprawie powołania konstytucyjnej komisji do badania wpływów rosyjskich i białoruskich w Polsce.
Obrona cywilna (prawo.pl): MSWiA- w ustawie o ochronie ludności przewidziano wzmocnienie
społecznej odporności, czyli przygotowanie społeczeństwa do właściwych reakcji w sytuacjach
zagrożenia. Wniosek o wpis do wykazu prac legislacyjnych i programowych RM trafił do KPRM.
Ustawa senioralna (PAP): Wiceminister W. Konieczny: ustawa o szczególnej opiece senioralnej
jest nieprzemyślana i nierealna. Są plany jej radykalnej nowelizacji, trudność w tym, że to ustawa
prezydencka.
Odszkodowanie dla niesłusznie oskarżonych (Rz): Przepisy prawa karnego przewidują możliwość
domagania się odszkodowania od Skarbu Państwa za niesłuszne oskarżenie tylko jeśli w toku
procesu oskarżony został pozbawiony wolności. Interpelację ws. zmian w tej sprawie na wniosek
Centrum Praw Wykluczonych Stowarzyszenia Patria Nostra złożył poseł KO S. Gorczyca.
Składka zdrowotna (wyborcza.biz): W odpowiedzi dla RPO MZ ujawniło szczegóły zmian w
składce zdrowotnej. W 2025 r. składka dla przedsiębiorców na skali podatkowej, na podatku
liniowym i dla ryczałtowców ma wynosić 9% od 75% minimalnej pensji. Zakładając, że płaca
minimalna wyniesie w przyszłym roku 4500 zł, składka wyniesie ok. 303 zł miesięcznie.
Wprowadzono progi: na podatku liniowym jeśli dochody będą wyższe niż dwukrotność
przeciętnego wynagrodzenia, od nadwyżki będzie się płacić 4,9%; dla ryczałtowców po
przekroczeniu progu czterokrotności przeciętnego wynagrodzenia ma obowiązywać składka w
wysokości 3,5% od nadwyżki (100 konkretów).
Podatek bankowy (PAP Biznes): Związek Banków Polskich chce, by zmieniona została konstrukcja
podatku bankowego. Proponuje, by zamiast liczenia podatku od aktywów, był on wyliczany od
pasywów banków.
Działalność kosmiczna (PAP Biznes): Wiceminister W. Sługocki poinformował, że resort rozwoju i
technologii przygotowuje ustawę o działalności kosmicznej.
Fundusz Modernizacyjny (PAP Biznes): P. Różycki z MKiŚ poinformował, że pula Funduszu
funkcjonującego w ramach systemu handlu emisjami EU ETS szacowana jest nawet na ok. 60 mld
zł do 2030 r., a Polska, z udziałem 43 proc., jest głównym beneficjentem funduszu.
Prawo budowlane:
(bankier.pl): Projekt zmiany rozporządzenia o warunkach technicznych dla budynków
przygotowany w MRiT zakłada zwiększenie wykorzystania elementów drewnianych przy
wznoszeniu budynków.
(prawo.pl) MRiT pracuje nad zmianą przepisów, które pozwolą łatwiej budować na działce o
nietypowym kształcie oraz stawiać bliżej siebie budynki zwrócone ścianą z oknami lub
drzwiami w stronę granicy działki. Redakcja wskazuje, że problematyczne jest, że w podobnym
czasie wejdą w życie dwie różne zmiany dotyczące zasad usytuowania budynków, co może
spowodować chaos interpretacyjny.
Finanse samorządów (prawo.pl): Budżety jednostek samorządu terytorialnego mają być zasilane
przede wszystkim dochodami własnymi, pochodzącymi z PIT i CIT. Aby wprowadzane przez rząd i
parlament zmiany w tych podatkach nie wpływały na poziom dochodów gmin, powiatów i
województw, MF proponuje zastąpienie obecnych udziałów specjalnym algorytmem.
Łowiectwo (prawo.pl): W MKiŚ powstaje zapowiadany od kilku miesięcy zespół, który będzie
pracował nad zreformowaniem zasad polowań. 
Resocjalizacja (portalspozywczy.pl): Wiceminister M. Ejchart stwierdziła, że ustawa o wspieraniu i
resocjalizacji nieletnich z września 2022 r. nie tylko nie poprawiła systemu, ale pogłębiła
instytucjonalne problemy. Poinformowała, że MS przygotowało założenia nowej ustawy.
Ustawa kompetencyjna (wnp.pl): R. Biedroń zapowiedział, że w najbliższych dniach Lewica złoży
projekt ustawy znoszącej ustawę kompetencyjną. Zdaniem klubu narusza ona konstytucyjne
kompetencje ministrów i ogranicza trójpodział władzy.
Antykoncepcja awaryjna (prawo.pl): W odpowiedzi na informacje o rzekomym limitowaniu
konsultacji farmaceuty w programie pilotażowym antykoncepcji awaryjnej NFZ wyjaśniło, że
takiego limitowania nie ma. NFZ zapłaci za każdą konsultację udzieloną pacjentce, która zgłosi się
do apteki po tabletkę "dzień po".
Zakaz wykorzystywania zwierząt do komercyjnego przewozu osób (PAP): Lewica złożyła projekt
ustawy ws. zakazu wykorzystywania zwierząt do komercyjnego przewozu osób.
Lasy (portalsamorzadowy.pl): Wiceminister M. Dorożała poinformował, że do KPRM został
złożony projekt ustawy dot. społecznej kontroli nad lasami. Ma zwiększyć się rola organizacji
społecznych w zarządzaniu lasami.
DZIAŁANIA LEGISLACYJNE DZIAŁANIA LEGISLACYJNE
KONTROWERSJE
Składki (dziennik.pl): Powołując się na Ł. Kozłowskiego Głównego Ekonomistę Federacji
Przedsiębiorców Polskich, członka Rady Nadzorczej ZUS, portal informuje, że składki osób
prowadzących działalność gospodarczą wzrosną w 2025 r. o 154,42 zł do poziomu 1754,74 zł
miesięcznie.  
Waloryzacja  emerytur (SE): Wg redakcji przygotowana ustawa dot. drugiej waloryzacji nie
spełnia oczekiwań. Uwagi zgłosił m.in. OPZZ i Polski Związek Emerytów, Rencistów i Inwalidów,
który wskazuje, że dodatkowa waloryzacja może zmniejszyć waloryzację w kolejnym roku.
Trybunał Konstytucyjny o komisji śledczej ds. Pegasusa (tvn24.pl): W postanowieniu wydanym
przez Trybunał Konstytucyjny 8 maja 2024 r. stwierdzono, że TK “postanawia zabezpieczyć”
wniosek grupy posłów i tym samym zobowiązano komisję śledczą ds. Pegasusa “do
powstrzymania się od dokonywania jakichkolwiek czynności faktycznych lub prawnych do czasu
wydania przez Trybunał Konstytucyjny ostatecznego orzeczenia”.
OPINIE
Ulga na zwiększanie bezpieczeństwa (Rz): Wg samorządu doradców podatkowych wydatki na
poprawę cyberbezpieczeństwa, szkolenie z pierwszej pomocy czy budowę schronu powinny być
wspierane ulgą w PIT i CIT.
Mowa nienawiści (prawo.pl): Kwestia tożsamości płciowej budzi wątpliwości Krajowej Rady
Prokuratorów w projektowanych zmianach Kodeksu karnego. Oceniono, że brak jakiegokolwiek
wskazania, jak w projekcie zmian rozumiane jest pojęcie „tożsamość płciowa”. Podkreślono
wątpliwości, czy przy wykładni pojęcia „tożsamość płciowa” sądy będą kierować się przesłankami
biologii ewolucyjnej uzasadniającej istnienie dwóch i tylko dwóch płci dla potrzeby ekspresji
genów, czy też kierować się innymi - nie do końca sformalizowanymi - definicjami.
Fundusz Rozwoju Przewozów Autobusowych (PAP):  Wiceminister infrastruktury Paweł Gancarz
poinformował, że resort dostrzega konieczność rewizji założeń Funduszu. Celem zmian ma być
eliminacja wykluczenia komunikacyjnego.
W RZĄDOWYM PROCESIE LEGISLACYJNYM (Rządowe Centrum Legislacji)
Wniesiony projekt rozporządzenia:
(transport drogowy, MI): ws. wzorów dokumentów poświadczających uprawnienia do
korzystania z ulgowych przejazdów środkami publicznego transportu zbiorowego oraz trybu i
terminów ich wydawania i przedłużania ważności [uzgodnienia].
Wniesiony projekt ustawy:
(emerytury, MRPiPS) o emeryturach i rentach z Funduszu Ubezpieczeń Społecznych oraz
niektórych innych ustaw [uzgodnienia].
       BADANIA SPOŁECZNE DANE SPOŁECZNO-GOSPODARCZE
Granica polsko-białoruska (RMF24): Zrzeszająca byłych pracowników białoruskich struktur
siłowych inicjatywa BYPOL, powołując się na swoje źródła, przekazała, że białoruskie służby planują
w najbliższym czasie sforsowanie granicy przez grupę liczącą 700-800 migrantów. SG
poinformowała, że wie o zagrożeniu i będzie reagować adekwatnie. 
Protesty rolników: 
(PAP) Grupa rolników ze Związku Rolniczego "Orka" rozpoczęła w czwartek po południu protest
w Sejmie. Jeden z przedstawicieli protestujących mówił mediom, że rolnicy nie opuszczą Sejmu,
dopóki nie spotka się z nimi premier D. Tusk. Marszałek Sejmu spotkał się z protestującymi,
zaproponował nocleg i przekazanie spisanych postulatów właściwym adresatom.
(DGP) O godzinie 12:00 w Warszawie rozpocznie się protest rolników. Część środowisk odcina
się od protestujących, argumentując że zgromadzenie ma charakter polityczny. 
(ND): Na manifestacji będą zbierane podpisy pod wnioskiem o rozpisanie referendum przeciwko
Europejskiemu Zielonemu Ładowi.
(PAP) Minister C. Siekierski spotkał się wczoraj z NSZZ Rolników Indywidualnych "Solidarność".
Omówił możliwości zwiększenia wsparcia hodowli zwierzęcej i pomocy dla producentów
owoców miękkich w związku z trudną sytuacją rynkową oraz wnioski nt. praktycznych aspektów
realizacji nowelizacji ustawy o podatku rolnym oraz niektórych innych ustaw. Z kolei
przedstawiciele rolników przedstawili swoje stanowisko dotyczące konieczności utrzymania
Funduszu Ochrony Rolnictwa. 
Problemy producentów żywności (Business Insider): Przedstawiciele branży mleczarskiej i
drobiowej wskazują na negatywne konsekwencje regulacji UE. T. Mroczkowski, prezes Mlekpolu,
ocenia, że polskie mleczarstwo traci przewagę konkurencyjną wobec państw spoza UE. Prezes
Superdrob Piotr Her spodziewa się z kolei spadku produkcji w branży drobiarskiej nawet o połowę
w związku z realizacja wymogów Zielonego Ładu. A. Gantner, wiceprezes zarządu i dyrektor
generalny Polskiej Federacji Producentów Żywności wskazuje, że polscy producenci nie będą w
stanie podołać wymaganiom związanym z unijną certyfikacją żywności. Stwierdza, że rząd nie
implementował stosownego prawa, a polscy producenci w obliczu obecnego miksu energetycznego
nie będą mogli wykazać, że przy produkcji korzystają z czystej energii.
Wadliwe powołanie opolskiego wojewódzkiego konserwatora zabytków (PAP) Działaczki
społeczne złożyły w czwartek zawiadomienie do prokuratury o możliwości popełnienia
przestępstwa przez wiceministrę kultury Bożenę Żelazowską. Podejrzenie popełnienia przestępstwa
dotyczy nominowania Moniki Ożóg na stanowisko opolskiego wojewódzkiego konserwatora
zabytków bez zachowania należytych procedur i należytej staranności.
Zwolnienia grupowe (Business Insider): Wg redakcji w Krakowie w styczniu i lutym pracę straciło
986 osób, tj. więcej niż w całym 2023 r. (954 osób). W sumie w pierwszym kwartale 2024 r. w
Krakowie zwolnieniami grupowymi objęto 1140 osób. Stopa bezrobocia na koniec marca wyniosła
2,1%. Czynniki, które mogły przyczynić się do zwolnień to długoterminowe skutki inflacji, wzrost
płacy minimalnej, oraz sezonowość.
Ubezpieczenie nieistniejących okrętów (tvn24.pl) Polska Grupa Zbrojeniowa zapłaciła 150 mln zł za
ubezpieczenie trzech fregat budowanych w ramach programu Miecznik, choć budowa pierwszego
zaczęła się niedawno, a kolejnego zacznie najwcześniej za rok. Sprawę bada SKW. Zawiadomienie o
podejrzeniu przestępstwa trafiło do Prokuratury Okręgowej w Warszawie.DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE DANE SPOŁECZNO-GOSPODARCZE
Stopy procentowe (NBP): Rada Polityki Pieniężnej na posiedzeniu w dn. 8-9 maja utrzymała
wszystkie stopy procentowe na niezmienionym poziomie.
Zyski PKO BP (PKO BP ): Zysk netto grupy w pierwszym kwartale 2024 roku wzrósł do 2.044
mln zł z 1.454 mln zł rok wcześniej.
Kredyty frankowe (PKO BP): Kredytobiorcy PKO BP złożyli 59,3 tys. wniosków o mediację umów
kredytów hipotecznych w CHF, zawarto 38 tys. ugód. W I kwartale 2024 r. liczba nowych
wniosków o mediację wzrosła do 2,3 tys. z 2,1 tys. w IV kwartale 2023 roku.
OZE (Polskie Sieci Elektroenergetyczne): 8 maja odnotowano rekord produkcji energii
elektrycznej z instalacji fotowoltaicznych. Instalacje PV o godz. 12.30 pracowały z mocą 11 tys.
57 MW, a w godz. 12-13 wyprodukowały 10 tys. 874 MWh energii.
Zaległości firm (KRD): Łączne zaległości firm wobec przedsiębiorstw leasingowych przekraczają
obecnie 1 mld zł i są o ponad 80 mln zł wyższe niż rok temu. Przeciętne zadłużenie jednego
podmiotu wynosi 91,3 tys. zł.
Warunki pracy (GUS): Według stanu w dniu 31 grudnia 2022 r. w warunkach zagrożenia pyłami
rakotwórczymi pracowało 28,3 tys. osób, a czynnikami biologicznymi 19,6 tys. osób.
Finanse i ubezpieczenia (GUS): W kwietniu 2024 r. wskaźnik ogólnego klimatu koniunktury
gospodarczej dla sektora finansów i ubezpieczeń kształtował się na poziomie plus 20,8.
       BADANIA SPOŁECZNE BADANIA SPOŁECZNE
Bezpieczeństwo (SW Research): 56,5% ocenia, że Polska nie jest dobrze chroniona przed
działaniami rosyjskiego i białoruskiego wywiadu. 17,3% ma przeciwną opinię, a 26,2% nie ma
zdania w tej sprawie. 
Centralny Port Komunikacyjny (IBRiS): 61,1% ankietowanych uważa, że CPK powinien zostać
wybudowany. Przeciwko inwestycji opowiada się 21,4%. 17,5% nie ma zdania w tej sprawie.
Fundacja Lux Veritatis (SW Research): 78,6% badanych uważa, że odpowiednie instytucje powinny
prześwietlić majątki T. Rydzyka, fundacji Lux Veritatis i związanych z nią osób, w tym polityków.
Przeciwne zdanie wyraża 7,3%, a 14,1% nie ma opinii.
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P)
z dni 09-10.05 (godz. 9:00-9:00). Źródło: Opracowanie własne na podstawie SentiOne.Proces legislacyjny “100 konkretów”
GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów
spoleczno-politycznych
(pominięto np. sport) na portalu X
w badanym okresie. Miarą wagi
poszczególnych haseł jest
wskaźnik popularności, który jest
obliczany na podstawie częstości
występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Rekonstrukcja rządu.
Protesty rolników. 
Egzaminy maturalne. 
Google Trends (wybrane zagadnienia zw. działaniami rządu, odnotowujące wzrosty wyszukiwań)
Rada Polityki Pieniężnej utrzymała stopy procentowe na dotychczasowym poziomie (stopy
procentowe: +5 tys.).
Platforma X
Matury (#matura2024)
Ucieczka sędziego T. Szmydta na Białoruś i dyskusja wokół tematu (Białoruś, #PisowskiZdrajca,
Szmydta, Mińska, Kremla, Ruskie, Ziobry, Wójcik, Lukaszenki, Szmydt, Sejmie).
Rozliczenia poprzedniego rządu (#RachunkiZaPiS). 
Wypowiedź szefa MON dot. gotowości do ewakuacji (Zaleszczyki, plecak).
