RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
 23 kwietnia 2024 r. 
SEJM 
Aborcja (prawo.pl): Komisja nadzwyczajna zajmie się dziś wnioskiem o wysłuchanie publiczne
czterech projektów. Legalizacja aborcji do końca 12. tygodnia ciąży to część wspólna dwóch
projektów poselskich: KO i Lewicy. TD proponuje jedynie przywrócenie przesłanki umożliwiającej
przerwanie ciąży ze względu na ciężkie wady płodu oraz referendum w sprawie ewentualnej
liberalizacji przepisów. Lewica chce dodatkowo dekryminalizacji aborcji i pomocy w przerwaniu
ciąży.
NBP/TK (PAP): Poseł KO D. Joński poinformował, że w czwartek odbędzie się posiedzenie
sejmowej Komisji Odpowiedzialności Konstytucyjnej, które będzie dotyczyć wniosku o
postawienie prezesa NBP przed Trybunałem Stanu.
 
ZAPOWIEDZI DZIAŁAŃ I POSTULATY
Aborcja (Rzeczpospolita): Dopiero po wyborach do PE sejmowa komisja zajmie się projektami
liberalizującymi prawo do aborcji.
Vat na energię (prawo.pl): Wg J. Nenemana MF nie rozważa obniżenia stawki podatku VAT na
energię elektryczną z 23% do 8%.
Mrożenie cen energii (cire.pl): Kolejne resorty zgłaszają uwagi do projektu. Wg redakcji
wątpliwości jest coraz więcej. Wg MAP propozycje MKiŚ w sprawie częściowego mrożenia cen
energii są negatywne dla firm energetycznych.
Cyfryzacja (Rzeczpospolita): Pracodawcy RP wystosowali apel do A. Dziemianowicz-Bąk. Firmy
chcą ograniczyć obowiązek składania oświadczeń i wniosków w formie papierowej.
Porodówki (DGP): Wg MZ porodówki, w których rodzi się najmniej dzieci, powinny zostać
zamknięte. Ich utrzymywanie jest nierentowne i niebezpieczne. Utrzymają się jednak te na
obszarach słabiej zaludnionych. Szpitale, które przyjmują najwięcej porodów, i te, które
najczęściej znieczulają, dostaną szczególne wsparcie.
Edukacja (GW): ZNP chce rozpoczęcia prac zespołu ds. pragmatyki zawodowej nauczycieli.
Zespół miałby zająć się m.in. sposobem wynagradzania, awansami zawodowymi, oceną pracy
nauczyciela, emeryturami i świadczeniami kompensacyjnymi. ZNP chce też, by Sejm zajął się ich
projektem obywatelskim, który ma powiązać nauczycielskie płace ze średnim wynagrodzeniem w
gospodarce.
OzN (PAP): MRPiPS zapowiedziało przekazanie dodatkowych 770 mln zł na dofinansowanie
wynagrodzeń OzN w 2024 r. i 2025 r. Stawki dla pracodawców wzrosną o 15%.
Likwidacja CBA (RMF24): Minister T. Siemoniak zapowiedział, że projekt ws. likwidacji CBA jest
już przygotowany. W zamian powstanie Centralne Biuro Zwalczania Korupcji. (umowa koalicyjna)
Osadzeni (prawo.pl): Naczelna Rada Adwokacka kieruje petycję do parlamentu i rządu ws. zmian
kodeksu karnego wykonawczego. NRA chce m.in. umożliwienia osadzonym kontaktu, minimum
raz dziennie, z obrońcą oraz cztery razy tygodniowo z najbliższymi. W jej ocenie skazani na
dożywocie powinni mieć również możliwość szybszej zmiany typu jednostki penitencjarnej.DZIAŁANIA LEGISLACYJNE
Zwolnienia grupowe (wprost.pl): A. Dziemianowicz-Bąk, ogłosiła że Polska przeznaczy 50 mln zł
na prewencyjne działania w odpowiedzi na planowane zwolnienia grupowe.
Urzędówki adwokatów (prawo.pl): Przyspieszyły prace nad rozporządzeniami zrównującymi
urzędówki adwokatów i radców prawnych ze stawkami dla obrońców i pełnomocników z
wyboru. Nie uwzględniono natomiast uwagi NRA i KIRP m.in. dotyczące konieczności urealnienia
wysokości stawek i dostosowania ich do sytuacji rynkowej i gospodarczej.
Polexit (prawo.pl): Konferencja Ambasadorów RP i Polska Fundacja Schumana proponują, aby
rozważyć nowelizację ustawy o umowach międzynarodowych, która powinna jednoznacznie
stwierdzać, że podjęcie przez PRP decyzji dot. wystąpienia z UE wymaga zgody w drodze ustawy
uchwalanej w obu izbach większością 2/3 głosów. Albo referendum ogólnokrajowego o
charakterze wiążącym.
Zasiłek pogrzebowy (money.pl): Koszt podwyżki zasiłku pogrzebowego z 4 do 7 tys. wyniesie
ponad 2 mld zł rocznie (odpowiedź na interpelację poselską). (100 konkretów)
System kaucyjny i rozszerzona odpowiedzialność producentów (PAP): A. Sowińska
poinformowała, że najwcześniejszy termin wprowadzenia ROP to druga połowa 2025 r. Wg
resortu najważniejsze założenia noweli ustawy o systemie kaucyjnym powinny być znane do
połowy maja.
Rachunkowość (prawo.pl): MF zaproponowało m.in. podniesienie o 25% wysokości przychodów
netto ze sprzedaży, których przekroczenie powoduje obowiązek prowadzenia ksiąg
rachunkowych i stosowania ustawy o rachunkowości. Osoby fizyczne oraz spółki cywilne, jawne
i partnerskie osób fizycznych będą prowadzić księgi rachunkowe po przekroczeniu limitu 2,5 mln
euro przychodów netto. 
Zielony Ład (PAP): J. K. Ardanowski poinformował, że prezydencka Rada ds. Rolnictwa i
Obszarów Wiejskich rozpoczyna prace nad propozycją korektą Zielonego Ładu, która zostanie
przedstawiona nowej KE. A. Duda uważa, że Polska powinna wykorzystać swoją prezydencję w
UE do przeprowadzanie reform m. in. w unijnej polityce rolnej. Zbieranie propozycji korekt
Zielonego Ładu zostanie uruchomione w tym tygodniu. W kwietniu i maju przewidziane są m.in
konferencje i posiedzenia z udziałem prezydenta. Następnie propozycje zostaną przekazane
rządowi.
KSeF (Legalis): Do 19 kwietnia trwały konsultacje do projektu dot. KSeF. Główną oficjalną
przyczyną odroczenia są kwestie techniczne, ale przy okazji MF postanowił wprowadzić także
pewne zmiany legislacyjne. Doradcy podatkowi spodziewają się “pewnych niespodzianek”
względem dotychczasowych założeń.
Ceny prądu (PAP): Posłowie PiS zapowiedzieli, że będą wnosić by stawka w postaci maksymalnej
ceny prądu 500 zł za MWh dotyczyła również mikro, małych i średnich przedsiębiorców.
Odra (RMF24): W pierwszym kwartale br. potwierdzono 40 przypadków odry, o cztery więcej
niż w całym 2023 r. W Polsce jest teraz 9 ognisk choroby. Zgodnie z zaleceniami rządowego
zespołu ds. monitorowania chorób zakaźnych MZ planuje dodatkowe szczepienia.
Krwiodawcy (cowzdrowiu.pl): krwiodawcy zrzeszeni na Facebooku pytają minister I. Leszczynę
kiedy projekt ustawy o krwiodawstwie i krwiolecznictwie trafi pod obrady RM.
Składka zdrowotna (Puls Medycyny): MZ zapowiada, że projekt dot. składki zdrowotnej
niebawem znajdzie się w wykazie prac legislacyjnych rządu.
Cyberbezpieczeństwo (interia.pl): K. Gawkowski informuje, że w środę resort przekaże założenia
dotyczące Krajowego systemu cyberbezpieczeństwa. Proces legislacyjny ma zamknąć się do
końca roku.DZIAŁANIA LEGISLACYJNE DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
KONTROWERSJE
Ozusowanie umów (money.pl): Przeciwnicy ozusowania umów cywilnoprawnych wskazują, że
zwiększy się proceder tzw. wypychania pracowników na JDG, w szczególności wówczas, gdyby
jednocześnie został wprowadzony dobrowolny ZUS dla przedsiębiorców. Innym potencjalnym
skutkiem może być wzrost szarej strefy. 
Inwigilacja cyfrowa (DGP): MC pracuje nad Prawem komunikacji elektronicznej (PKE). Przepisy
zmuszają operatorów telekomunikacyjnych, by gromadzili i ujawniali dane swoich
użytkowników na wniosek służb, co krytykował TSUE. Minister - koordynator służb
specjalnych chce dodatkowo, by firmy dostarczające szyfrowane komunikatory oraz usługi e-
mail ujawniały, kto się nimi posługuje. Upomina się o to w uwagach przesłanych do projektu
PKE. Uprawnione do żądania danych miałyby zostać m.in.: policja, CBA, ABW, Straż Graniczna
czy KAS. Taki sam pomysł przyczynił się do nieuchwalenia PKE w poprzedniej kadencji. 
Wizy dla studentów (radiozet.pl): D. Wieczorek poinformował o pracach nad uszczelnieniem
systemu wydawania wiz studenckich. Wskazał, że działały podmioty udające uczelnie, których
celem było jedynie uzyskiwanie wiz studenckich dla obcokrajowców.
OPINIE
Zwolnienia grupowe (pulsHR): 
M. Żydek (Randstad): Nie mamy do czynienia z ogólnie niekorzystną sytuacją gospodarczą, a
jedynie wciąż z echami spowolnienia gospodarczego, które w bardzo różny sposób dotknęło
poszczególne sektory.
J. Wąsowicz (Uniwersytet Ekonomiczny w Katowicach): Po pierwsze część popytu w Polsce
nie uległa restytucji po pandemii COVID-19 i związanych z nią przerwach w globalnych
łańcuchach dostaw. Po drugie część powstrzymanych przez rządowe tarcze w czasie pandemii
potencjalnych spadków zatrudnienia właśnie teraz daje o sobie znać. Po trzecie jako państwo
członkowskie UE jesteśmy na ścieżce bardzo głębokiej transformacji energetycznej,
zapoczątkowanej w dobie rozwijających się wojen.
Prawo komunikacji elektronicznej (DGP): W. Klicki (Fundacja Panoptyko): Już dziś służby
nadużywają uprawnień do kontroli operacyjnej. Trudno sobie wyobrazić, jak zwiększyłyby się ich
możliwości, jeśli dostałyby one takie narzędzia do ręki.
Mobilizacja (J. Wolski na X): Wg eksperta brakuje 12 rozporządzeń regulujących kwestie
mobilizacyjnego uzupełniania jednostek wojskowych - SZ RP nie są w stanie legalnie rozwinąć się
mobilizacyjnie. W ciągu 26 miesięcy nie wydano wszystkich nowych i koniecznych rozporządzeń do
Ustawy o obronie Ojczyzny. Wojsko może sobie zatem ogłaszać świadczenia rzeczowe np. a
obywatel może się tym legalnie podetrzeć ponieważ przez dwa lata M. Błaszczak i były rząd nie zajął
się takim "detalem" jak aktualizacja rozporządzeń do nowej ustawy w zakresie tak "mało ważnym"
jak mobilizacja. Sytuacja jest wbrew pozorom bardzo poważna i jest absolutnym skandalem.
CPK
(GPC): Wg M. Horała decyzje takie jak ta o rezygnacji z kolejowych „szprych” [...] spychają
Polskę do roli kraju peryferyjnego [...]. Wpychają nas w pułapkę średniego wzrostu i lekceważą
polskie potrzeby bezpieczeństwa.
(wyborcza.pl): Wg redakcji w CPK trwają dziś warte pół miliarda złotych prace projektowe nad
systemem kolejowym, który wymyślił tak naprawdę jeden człowiek (M. Wild). Jego koncepcję,
bez żadnych analiz, rząd PiS przyjął do realizacji jako dokument przygotowany przez rządowego
pełnomocnika, którym był... jego brat. 
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty rozporządzeń:
(wynagrodzenie SOP-owców, MSWiA): w sprawie stawek uposażenia zasadniczego
funkcjonariuszy Służby Ochrony Państwa [uzgodnienia]
(wynagrodzenia strażaków, MSWiA): w sprawie uposażenia strażaków Państwowej Straży
Pożarnej [uzgodnienia]
(lokowanie aktywów z ubezpieczeń na życie, MF): w sprawie szczególnych zasad związanych z
lokowaniem przez zakład ubezpieczeń aktywów z umów ubezpieczenia na życie, w których
ryzyko lokaty ponosi ubezpieczający [uzgodnienia, konsultacje publiczne, opiniowanie]
(wynagrodzenia wojskowych i cywilów służących poza granicami, MON): w sprawie
należności pieniężnych otrzymywanych przez żołnierzy niezawodowych wyznaczonych do
pełnienia służby poza granicami państwa oraz pracowników wojska zatrudnionych w
jednostkach wojskowych wykonujących zadania poza granicami państwa [uzgodnienia]
(dodatek dla SOP-owców, MSWiA): w sprawie dodatku przyznawanego funkcjonariuszowi
Służby Ochrony Państwa uzasadnionego szczególnymi kwalifikacjami, warunkami lub miejscem
pełnienia służby [uzgodnienia]
(wynagrodzenie funkcjonariuszy Straży Granicznej, MSWiA): w sprawie uposażenia
zasadniczego oraz dodatków do uposażenia funkcjonariuszy Straży Granicznej [uzgodnienia]
(dodatki do uposażenia funkcjonariuszy ABW, ABW): w sprawie dodatków do uposażenia
funkcjonariuszy Agencji Bezpieczeństwa Wewnętrznego [uzgodnienia]
(wynagrodzenia funkcjonariuszy ABW, ABW): w sprawie grup zaszeregowania i stawek
uposażenia zasadniczego funkcjonariuszy Agencji Bezpieczeństwa Wewnętrznego w tych
grupach oraz wzrostu uposażenia zasadniczego z tytułu wysługi lat [uzgodnienia, SKRM)
(podstawy programowe, ME): 
w sprawie podstawy programowej wychowania przedszkolnego oraz podstawy
programowej kształcenia ogólnego dla szkoły podstawowej, w tym dla uczniów z
niepełnosprawnością intelektualną w stopniu umiarkowanym lub znacznym, kształcenia
ogólnego dla branżowej szkoły I stopnia, kształcenia ogólnego dla szkoły specjalnej
przysposabiającej do pracy oraz kształcenia ogólnego dla szkoły policealnej [uzgodnienia,
konsultacje publiczne, opiniowanie]
w sprawie podstawy programowej kształcenia ogólnego dla liceum ogólnokształcącego,
technikum oraz branżowej szkoły II stopnia [uzgodnienia, konsultacje publiczne,
opiniowanie]DZIAŁANIA LEGISLACYJNE DZIAŁANIA LEGISLACYJNE
DZIAŁANIA LEGISLACYJNE PROBLEM Y I ZAPOW IADANE PROTESTY
Taryfy za wodę i ścieki (money.pl, wp.pl): Redakcje spodziewają się wzrostu opłat dla
mieszkańców po zmianie zasad dot. zatwierdzania taryf. (ZPPR 22.04)
Rolnicy: 
(DGP): 10 maja w Warszawie strajk organizują wspólnie NSZZ „S” oraz NSZZ RI „S”. Część
organizacji rolniczych zapowiada bojkot manifestacji.
(RMF24): Wójt gminy zdecydował o rozwiązaniu protestu rolników na granicy w
Dorohusku (Lubelskie). Protestujący zapowiedzieli odwołanie się od tej decyzji.
Studenci psychologii (GW): Rośnie liczba studentów psychologii i uczelni, które takie studia
oferują. Raport Uniwersytetu SWPS i UJ wskazuje, że uczelnie nie podlegają w tym zakresie
wystarczającej kontroli.
Emerytury groszowe (Rzeczpospolita): W ciągu ostatnich 13 lat liczba świadczeń wypłacanych
w wysokości niższej niż minimalna emerytura wzrosła ponad 15-krotnie. Eksperci wskazują, że
to skutek zasad nabywania emerytury i pełnienia przez kobiety roli opiekunki w domu kosztem
kariery. Nadal barierą w podejmowaniu zatrudnienia bywa także wykluczenie komunikacyjne.
Posterunki policji (tokfm.pl): Wg nieopublikowanego raportu NIK MSWiA pod rządami PiS
wydało 107,5 mln zł na reaktywację posterunków policji, ale brakowało na nich telefonów,
drukarek, domofonów, monitoringu, czy nawet samej załogi. Niektóre posterunki były
nieczynne nawet przez 3 tygodnie.
Finanse JST (portalsamorzadowy.pl): Unia Metropolii Polskich przedstawiła MF postulaty dot.
finansowania samorządów, m.in.: urealnienia i stabilizacji wysokości subwencji oświatowej,
poprzez powiązanie jej z wartością PKB; pełnej rekompensaty skutków zmian podatkowych z
lat 2019-2022 wraz z wprowadzeniem mechanizmów systemowych zabezpieczających
samorządy przed skutkami przyszłych zmian.
Reforma planistyczna (prawo.pl): Redakcja zwraca uwagę, na problemy wynikające z braku
nowego rozporządzenia dotyczącego warunków zabudowy oraz sprzecznych interpretacji, w
tym także ministerstwa rozwoju. Ocenia, że brak jednoznacznych regulacji powoduje, że
ważność warunków zabudowy może być podważana.
Prawa człowieka (DGP): Amerykański sekretarz stanu A. Blinken przedstawił coroczny raport
USA dotyczący przestrzegania praw człowieka na świecie. W odniesieniu do Polski w raporcie
stwierdzono, że wciąż istnieją poważne problemy z niezależnością sądownictwa, znaczące bariery
w dostępie do usług związanych ze zdrowiem seksualnym i reprodukcyjnym oraz przestępstwa
motywowane antysemityzmem.
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni 22-23.04 (godz. 9:00-
9:00). Źródło: Oprac. własne na podstawie danych SentiOne i infrastruktury Clarin PWr. Usunięto frazy: ustawa, prawo, rząd, konkret,
Polska, Polak, kto, %. Proces legislacyjny “100 konkretów”
       BADANIA SPOŁECZNE DANE SPOŁECZNO-GOSPODARCZE
GUS: Sprzedaż detaliczna w cenach stałych w marcu była wyższa niż przed rokiem o 6,1%
(wobec spadku o 7,3% w marcu 2023 r.). W porównaniu z lutym notowano wzrost sprzedaży
detalicznej o 14,2%. W okresie styczeń-marzec sprzedaż wzrosła rdr o 5% (wobec spadku o
3,5% w analogicznym okresie 2023 r.).
Stan budżetu (MF): Zadłużenie Skarbu Państwa wzrosło o 3,4% mdm i wyniosło ok. 1 430,2
mld zł na koniec marca.
Inflacja (Pekao na X): Przy takim wzroście płac (12% r/r w marcu, momentum ~14%) nie ma
szans, żeby inflacja utrzymała się w celu. Wynagrodzenia w końcu spowolnią, bo częściowo
napędza je inflacja z przeszłości, ale do tego czasu inflacja zdąży wzrosnąć do 4-5% i na tym
poziomie może się zakotwiczyć.
PKB (Pekao na X): W I kw. 2024r. wzrost PKB będzie niższy niż 2% r/r. W całym 2024r. PKB
wzrośnie o 3,0% r/r.
Produkcja (PKO na X): Produkcja przemysłowa tąpnęła o 6% r/r. Przełożyło się to na dość
głęboki, o 5,5% m/m spadek odsezonowanego poziomu produkcji w przemyśle. Również
produkcja budowlana w marcu tąpnęła aż o 13,3% r/r, co jest wynikiem okresu przejściowego
bo zakończeniu poprzedniej perspektywy finansowej UE. Prace w ramach najbardziej
wrażliwej na finansowanie unijne inżynierii lądowej w marcu spadły aż o 17,8% r/r.
Zakupy (Polska Izba Handlu):
Choć wartość zakupów w sklepach małoformatowych (do 300 mkw.) w marcu jest wyższa
o 4,5%, to liczba zawieranych tam transakcji spadła względem poprzedniego roku o 4,7%.
Sprzedaż detaliczna supermarketów w marcu wzrosła o 13,6% rdr, a mdm o 25,7%.
Pożyczki (BIK): W marcu firmy pożyczkowe udzieliły o 250,7% więcej pożyczek (1 189 tys.) na
kwotę wyższą o 110% rdr (tj. 1,722 mld zł).
Niewypłacalność przedsiębiorstw (Coface): 1635 przedsiębiorstw ogłosiło niewypłacalność
przez pierwsze trzy miesiące 2024 r. Liczba niewypłacalności jest o 31% wyższy niż w tym
samym okresie roku poprzedniego.
E-auta (PEVO Index): W marcu zarejestrowano 1 705 nowych osobowych samochodów
całkowicie elektrycznych (BEV). Flota osobowych, dostawczych i ciężarowych samochodów
całkowicie elektrycznych (BEV)  liczyła 62 657 szt. Park osobowych BEV składał się z 56 374
szt. (+61% rdr).
       BADANIA SPOŁECZNE BADANIA SPOŁECZNE
Rynek pracy (GUS):
Ograniczenie zatrudnienia deklarują najczęściej firmy z branży handlu detalicznego
(27,3%), najrzadziej - handlu hurtowego (21,2%).  
Zwiększenie zatrudnienia planują najczęściej firmy budowlane (6,3%), a najrzadziej
przedsiębiorstwa z branży handlu hurtowego (3,3%).
Nastroje konsumenckie (ARC Rynek i Opinia): W kwietniu poziom optymizmu
konsumenckiego wzrósł do wartości 31 pkt. z 17 punktów notowanych w kwietniu 2023.
Spotkanie PRP z D. Trumpem (IBRiS): 37% badanych ocenia spotkanie prezydenta z D.
Trumpem pozytywnie, a 35% negatywnie. 27% ankietowanych nie ma zdania.
Zmiany klimatu (Ipsos):
63% badanych domaga się większego zaangażowania w walce ze zmianami klimatycznymi.
43% uważa, że kraj jest proszony o zbyt duże poświęcenie w tej dziedzinie.
13% wierzy w jasny plan współpracy rządu z przedsiębiorcami i obywatelami w walce ze
zmianami klimatycznymi.
Cyberbezpieczeństwo (Fundacja Digital Poland):
49% badanych czuje się bezpiecznie w internecie. Obawy związane są z wyciekami danych
(68%); działaniami cyberprzestępców (59%); złośliwym oprogramowaniem (57%); utratą
prywatności (55%); phishingiem (50%); scamem 49%; dezinformacją (44%).
84% badanych zetknęło się z fake newsem, a 9 na 10 z nich potwierdziło prawdziwość
choć jednej z fałszywych informacji. 81% uważa, że w ciągu ostatnich 10 lat wzrosła skala
dezinformacji w sieci.
Rozliczenie poprzedniego rządu (SW Research):
14,8% - to najważniejsze zadanie rządu;
33,0% - to bardzo ważne;
26,8% - to ważne, ale są istotniejsze sprawy;
5,8% - nie jest to ważne;
10,5% - rząd nie powinien się tym zajmować;
9,2% - nie mam zdania.
GŁÓWNE TEMATY: GOOGLE, X
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Wybory samorządowe - wyniki, komentarze.
Wojna w Ukrainie.
Prace komisji do spraw afery wizowej.
Zbliżające się wybory do Parlamentu Europejskiego. 
Google Trends (wybrane zagadnienia zw. działaniami rządu, odnotowujące wzrosty wyszukiwań)
Donald Tusk - różne konteksty: wzrost płac, nuclear sharing, wybory samorządowe i do PE
(Donald Tusk: +10 tys., Tusk: +5 tys.).
Komisja śledcza ds. afery wizowej (Mariusz Kamiński: +5 tys.).
Wyniki wyborów samorządowych (Borys Budka: +20 tys., Inowrocław: +2 tys., Zielona Góra: +2
tys., Zakopane: +2 tys., Gdynia: +2 tys., Jastrzębie-Zdrój: +2 tys.).
Platforma X
Urodziny PRM (Panie Premierze, Zdrowia).
Wyniki wyborów samorządowych (Inowrocławiu, Gibała, Kraków, Bełchatowa, #WygranaTuska,
Bychawa, Bychawie, Gratulacje, Zamościu, Zakopanem, Majchrowskiego, Zakopane, Jacek Sutryk,
Aleksander Miszalski).
Sytuacja w Ukrainie i wsparcie międzynarodowe (Ukrainy).
Prace komisji ds. afery wizowej (Szczerba, Kamiński).
Aktywność b. wicewojewody J. Protasiewicza (Panie Jacku).   
