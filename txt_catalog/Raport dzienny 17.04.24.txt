RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
Rachunkowość (prawo.pl): Prezydent A. Duda podpisał nowelizację ustawy o rachunkowości. Duże
wielonarodowe przedsiębiorstwa będą musiały publicznie ujawnić sprawozdania dotyczące
podatku dochodowego płaconego w poszczególnych krajach.
Inwigilacja (Gazeta Prawna): Marszałek S. Hołownia zapowiedział, że Sejm może rozpatrzyć
informację o inwigilacji Pegasusem 26 kwietnia.
Wybory tzw. kopertowe (bankier.pl): TK na 25 kwietnia przełożył kontynuację rozprawy
dotyczącej konstytucyjności wydawania przez b. premiera M. Morawieckiego poleceń w związku z
przygotowaniem wyborów korespondencyjnych w 2020 r., w oparciu o przepisy „antycovidowe”.
ZAPOWIEDZI DZIAŁAŃ I POSTULATY
Ceny energii (prawo.pl): W projekcie ustawy zawarto przepisy przedłużające obowiązywanie ceny
maksymalnej za energię elektryczną dla odbiorców w gospodarstwach domowych. Cena ta
obowiązywać będzie w drugiej połowie 2024 r. i ma być ustalona na poziomie 500 zł/MWh. Za
stosowanie ceny maksymalnej, przedsiębiorstwa energetyczne otrzymają rekompensaty.
Obrona Cywilna (PAP): szef MON zapowiedział w środę, że w najbliższych dniach projekt ustawy o
ochronie ludności i obronie cywilnej trafi pod obrady Rady Ministrów.
Kodeks pracy (prawo.pl): Pracodawcy RP postulują ujednolicenie nazw form czynności prawnych w
zakresie składanych przez pracownika oświadczeń woli, wniosków i zgód oraz umożliwienie
wszystkim pracownikom składanie określonych dokumentów np. w formie dokumentowej. W
sprawie cyfryzacji dokumentów związanych ze stosunkiem pracy wystąpił poseł A. Miszalski.
Ratownicy (prawo.pl): Ratownicy Wodnego Ochotniczego Pogotowia Ratunkowego, wzorem
strażaków ratowników OSP i ratowników górskich, chcieliby otrzymywać świadczenie ratownicze.
Argumentują, że wspólnie z innymi służbami uczestniczą w działaniach ratowniczych, narażając
swoje zdrowie i życie. MSWiA nie planuje działań legislacyjnych w tej sprawie.
Tłumacze (prawo.pl): 24 kwietnia, przedstawiciele Związku Zawodowego Tłumaczy Przysięgłych
spotkają się z wiceminister sprawiedliwości M. Ejchart, aby omówić najpilniejsze problemy
tłumaczy. Oczekują corocznej indeksacji stawek wynagrodzenia.
Podatek od zysków kapitałowych (PAP Biznes): Wg MF ubytek dochodów budżetu po zmianach w
tzw. podatku Belki wyniesie ok. 1,5 mld zł w 2025 r., a w latach 2026 i 2027 ok. 1,4 mld zł.  
Jeszcze w bieżącym kwartale zostanie przekazany do uzgodnień zewnętrznych i konsultacji
publicznych. Po ich zakończeniu zostanie przedstawiony do przyjęcia przez RM. (100 konkretów)
Programy nauczania (DGP): NSZZ „S” zwróciła się do MEN z prośbą o zmiany w programach
nauczania. Zdaniem związkowców ani doradztwo zawodowe, ani wiedza o społeczeństwie, ani
biznes i zarządzanie nie dostarczają uczniom wiedzy, która przyda im się w życiu zawodowym.
KPO (Radio Tok FM): K. Pełczyńską-Nałęcz zapowiedziała, że zmiany w oskładkowaniu w ZUS na
pewno nie wejdą w życie od stycznia 2025 r. Wskazała, że chodzi o ich dopracowanie. Podkreśliła,
że przesunięcia są ograniczone terminem rozliczania środków z KPO  (sierpień 2026 r.).  DZIAŁANIA LEGISLACYJNE 17 kwietnia 2024 r. 
DZIAŁANIA LEGISLACYJNE DZIAŁANIA LEGISLACYJNE
VAT na transport pasażerski (PAP): J. Neneman wskazał, że w MF prowadzone są analizy
związane z potencjalnym obniżeniem stawki VAT dla określonych kategorii usług transportu
pasażerskiego z 8% do 0%.
E-rejestracje (PAP): Minister zdrowia powiedziała we wtorek, że wdrażanie e-rejestracji będzie
stopniowe. Dodała, że pierwsze elementy e-rejestracji zamierza wprowadzić od 1 czerwca.
Zakaz e-papierosów (PAP): I. Leszczyna wskazała, że ma zielone światło dla zakazu sprzedaży
jednorazowych e-papierosów. Resort ustala, czy na czas procedowania ustawy zakaz można
ogłosić w BIP. Jeśli będzie to możliwe zakaz mógłby zostać wdrożony przed wakacjami. W
innym przypadku pozostanie dłuższa ścieżka ustawowa. W maju i w czerwcu MZ chce
przeprowadzić w szkołach akcję edukacyjną o szkodliwości e-papierosów.
Domy pomocy społecznej (bankier.pl): ZPP apeluje do MZ o zmianę sposobu finansowania
kosztów świadczeń udzielanych w domach pomocy społecznej. Ich mieszkańcy płacą za nie
podwójnie - w postaci składki na ubezpieczenie zdrowotne oraz w formie opłat za pobyt.
Branża drzewna (PAP): Branża chce rozmów z MKiŚ w związku z wprowadzonym w styczniu
moratorium na wycinkę lasów. Protestujący we wtorek w Białymstoku przedstawiciele
środowiska przekazali pismo w tej sprawie wojewodzie podlaskiemu.
Franczyzobiorcy (PAP Biznes): Stowarzyszenie Ajentów i Franczyzobiorców domaga się
ustawowego uregulowania umowy franczyzy, wprowadzającego czytelne zasady, np.
gwarancje dla franczyzobiorców, zapewniające ochronę w przypadku występowania sytuacji
niepożądanych.
Zamówienia publiczne (PI): MRiT rozpoczęło konsultacje projektu ustawy o certyfikacji
wykonawców zamówień publicznych. Certyfikacja ma być dobrowolna i będzie polegała na
tym, że wykonawca będzie przedstawiał zamawiającemu jeden dokument, czyli certyfikat
zamiast - jak do tej pory - szeregu dokumentów. 
Renta wdowia (tep.org.pl): Towarzystwo Ekonomistów Polskich uważa, że obywatelski projekt
dot. renty wdowiej jest propozycją bardzo kosztowną, a zyskałyby na niej nieproporcjonalnie
osoby o relatywnie wysokich dochodach. Wątpliwość budzi też założenie, że wsparcie ma być
uwarunkowane wcześniejszym zawarciem małżeństwa, a nie trudną sytuacją materialną.
Bon turystyczny (Polsat News): Minister S. Nitras ocenił, że nie ma powodów do wznawiania
bonu turystycznego.
Koła Gospodyń Wiejskich (prawo.pl): MRiRW zapowiedział zmiany w programie
profrekwencyjnym dla KGW. Planuje się rozszerzenie katalogu KGW, które mogą ubiegać się o
pomoc w ramach tzw. bonu frekwencyjnego, o te, które od 15 października 2023 r. działały na
podstawie ustawy Prawo o stowarzyszeniach albo działały w ramach kółek rolniczych.
Nabory do policji (Rz): W całym kraju brakuje 16 tys. policjantów, w stolicy jednej trzeciej
składu. MSWiA szykuje ułatwienia w naborze m.in. dla absolwentów szkół mundurowych.
Laptopy dla nauczycieli (portalsamorzadowy.pl): ZNP zwrócił się do MFiPR o zmiany w
programie “Laptop dla nauczyciela”. Związek chce rozszerzenia grupy uprawionych o
nauczycieli przedszkoli i poradni psychologiczno-pedagogicznych oraz przyspieszenie objęcia
bonami na laptop nauczycieli klas I – III i nauczycieli szkół ponadpodstawowych.
Wynagrodzenia w spółkach komunalnych (portalsamorzadowy.pl): Izba Gospodarcza
Komunikacji Miejskiej apeluje do PRM w sprawie zarobków organów zarządzających i
nadzorczych spółek należących do samorządów. Postuluje o zaprzestanie zamrażania w
ustawach okołobudżetowych podstawy wymiaru ich wynagrodzeń.
Rozwój sportu (300polityka.pl): MSiT zapowiada na jesień rozpoczęcie pracy nad strategią
rozwoju sportu do 2036 r. (PRP zapowiadał ubieganie się o organizację IO w tym roku). 
DZIAŁANIA LEGISLACYJNE DZIAŁANIA LEGISLACYJNE
Pigułka “dzień po” (dziennik.pl): Nawiązując do wątpliwości wysuwanych przez Naczelną Izbę
Lekarską, I. Leszczyna zapowiedziała, że pigułka ma być dostępna od 1 maja, i że resort
zdrowia zamierza zapewnić absolutną ochronę prawną farmaceutom, którzy podpiszą umowę z
NFZ.
KONTROWERSJE
Kontrole mikroprzedsiębiorców (DGP): MRiT proponuje, by czas trwania wszystkich kontroli u
mikroprzedsiębiorców nie przekraczał sześciu dni w roku. W lutym  podobny postulat
dotyczący kontroli podatkowych wystosował zastępca szefa KAS. Tyle że przepisy o
maksymalnym czasie trwania kontroli nie dotyczą tych celno-skarbowych. Ponadto już teraz
kontrole podatkowe (tzw. miękkie) są zastępowane czynnościami sprawdzającymi, a te są mniej
sformalizowane.
“Ramówki” nauczycieli (prawo.pl): ZNP zwraca uwagę, że w roku szkolnym 2024/2025 w
klasach pierwszych nie będzie ani przedmiotu historia i teraźniejszość, ani edukacji
obywatelskiej, co będzie miało znaczący wpływ na wymiar zatrudnienia nauczycieli. Chodzi o
zapowiedź MEN, według której w miejsce przedmiotu HiT od roku szkolnego 2025/2026
zostanie wprowadzony nowy przedmiot edukacja obywatelska.
Zajęcia strzeleckie w szkołach (DGP): Od września br. uczniowie szkół podstawowych i
ponadpodstawowych muszą odbyć szkolenie strzeleckie, nauczyciele pytają o wymagania
wobec prowadzących i wyposażenie szkół. MEN przypomina, że przepisy weszły w życie dwa
lata temu.
Telekomunikacja (GPC): Rząd przygotował nową wersję Prawa telekomunikacji elektronicznej.
Redakcja ocenia, że nowe prawo zostało złagodzone, a zmiany mają być przeprowadzone tak,
aby ulżyć międzynarodowym korporacjom, które na zmianach zarobią dziesiątki milionów zł.
Były minister cyfryzacji J. Cieszyński wskazuje na obecność lobbystów w otoczeniu MC.
OPINIE
Sygnaliści (prawo.pl): Radca prawny Z. Pindel uważa, że na etapie prac sejmowych możliwa jest
zmiana 3-miesięcznego vacatio legis. Uważa, że zbudowanie systemu w tak krótkim czasie
będzie dużym wyzwaniem, bo trzeba stworzyć procedury i przeszkolić kadry.
Mieszkanie “Na start” (Rzeczpospolita): 
M. Krasoń z Otodom Analytics uważa, że program wspierający popyt może skutkować
dalszym wzrostem cen. Część osób może się wstrzymać z zakupem mieszkania do czasu
wejścia w życie dopłat, co powoduje skoki popytowe. 
Ł. Browarczyk z Big Property spodziewa się dalszego wzrostu cen, jak przy BK 2%.
Najmocniej mogą wzrosnąć ceny mieszkań 3 pokojowych i większych.
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty ustaw:
(zamówienia publiczne, MRiT): o certyfikacji wykonawców zamówień publicznych oraz o
zmianie niektórych innych ustaw [uzgodnienia, konsultacje publiczne, opiniowanie]
Wniesione projekty rozporządzeń:
(ARiMR, MRiRW): w sprawie szczegółowego zakresu i sposobów realizacji niektórych zadań
Agencji Restrukturyzacji i Modernizacji Rolnictwa [uzgodnienia, konsultacje publiczne,
opiniowanie]
DZIAŁANIA LEGISLACYJNE PROBLEM Y I ZAPOW IADANE PROTESTY
Uzdrowiska (Fakt): Uzdrowiska domagają się od MZ podniesienia opłaty dla kuracjuszy o
prawie 26%. Resort na razie nie zamierza podjąć takiej decyzji.
Obwodnice (DGP): Ze 100 planowanych obwodnic zbudowano dwie. Realizacja planu
przesunie się na kolejną dekadę.
SSP (money.pl): Portal zwraca uwagę, że PRM obiecywał, że władze spółek Skarbu Państwa
będą wybierane na jasnych dla wszystkich zasadach. Redakcja wskazuje na wątpliwości
ekspertów i ograniczoną kontrolę obywateli nad zasadnością nominacji.
Zwolnienia (money.pl): Michelin Polska S.A. likwiduje zakład opon ciężarowych w Olsztynie,
gdzie pracuje 500 osób. Ten segment największego zakładu produkcyjnego w regionie zostanie
przeniesiony do Rumunii.  Powodem decyzji mają być wysokie koszty produkcji.
Prawo budowlane (DGP): Eksperci zwracają uwagę, że nowelizacja dot. domów do 70 mkw.
(ZPPR 26.02) wprowadza możliwość podważenia procedury uproszczonego zgłoszenia, ale nie
przewiduje możliwości sprawdzenia dokumentacji w pełnym zakresie. To stwarza niepotrzebne
zamieszanie i budzi wiele pytań.
KNF (RMF24): Wg redakcji NIK ma zbadać działania KNF oraz BFG wobec kilku prywatnych
instytucji, powiązanych m. in. z L. Czarneckim. Wg portalu NIK przyjrzy się m.in. roli polityków
poprzedniej władzy w procesie przejęcia Getin Noble Banku.
Teleporady psychiatrów (DGP): Portal zwraca uwagę, że za opłatą, po konsultacji przez telefon
lub wideokonferencji, można dostać dokumenty potrzebne do wydania zezwolenia na broń lub
adopcję. Wśród prawników i lekarzy nie ma zgody co do legalności takiego procederu.
Czyste Powietrze (Rz): Resort klimatu przyznaje, że wciąż nie udało się nadrobić zaległości w
wypłacie dotacji z programu termomodernizacji „Czyste powietrze”. Wg  lidera Polskiego
Alarmu Smogowego, „Czyste powietrze” jest na skraju bankructwa: środki mogą się skończyć –
w zależności od tempa złożonych wniosków o dotacje – w ciągu roku do dwóch lat. 
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
16-17.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto, %. Proces legislacyjny “100 konkretów”

Inflacja bazowa (NBP): Inflacja bazowa w marcu 2024 r. obniżyła się do 4,6% rdr wobec 5,4%
w lutym, a w ujęciu miesiąc do miesiąca nadal wynosiła 0,5% tak jak w poprzednim miesiącu.
Banki (KNF):
Wynik finansowy netto banków wyniósł 7,36 mld zł w okresie styczeń-luty 2024 r., co
oznacza wzrost o 19% rdr.
W okresie styczeń-luty 2024 r. wynik z odsetek wyniósł 17,23 mld zł (+11,4% rdr), zaś
wynik z prowizji sięgnął 3,29 mld zł (+9,5% rdr). Koszty działania wyniosły 9,32 mld zł
(+9,2% rdr).
Wskaźnik ROE sektora bankowego na koniec grudnia wyniósł 12,5% (+4,7 pkt proc. rdr,
+0,04 pkt proc. mdm).
Kredyty i zobowiązania (KNF):
Wolumen kredytów brutto w sektorze niefinansowym w lutym br. wzrósł o 4,3 mld zł (tj. o
0,4% mdm) do 1 168,2 mld zł, a w ujęciu rocznym odnotował spadek o 1,7%.
Wartość depozytów sektora niefinansowego w lutym wzrosła o 14,8 mld zł mdm do 1
819,2 mld zł (-0,8% mdm i +7,7% rdr). 
Należności od gospodarstw domowych wzrosły o 0,1% rdr do 743,7 mld zł, zaś od
przedsiębiorstw - spadły o 4,6% rdr do 416,3 mld zł.
Członkostwo w UE (PIE): Dzięki członkostwu w UE PKB na mieszkańca PL jest wyższe o 40%.
Rynek apteczny (PEX Pharma Sequence): 
Wartość rynku aptecznego po piętnastu dniach kwietnia wzrosła o 11,4% rdr. 
Wobec poprzedniego miesiąca wartość rynku spadła w tym okresie o 7,1%.
Cena referencyjna węgla (ARP): W lutym cena referencyjna węgla, służąca do ustalania
wysokości potencjalnych budżetowych dopłat dla kopalń wyniosła 21,16 zł za gigadżul
uzyskiwanej z węgla energii.
Ceny materiałów budowlanych (PSB):
Ceny materiałów budowlanych oraz do domu i ogrodu w marcu spadły średnio o 3% rdr, po
spadku o 3% miesiąc wcześniej.
W kanale hurtowym spadek cen stanowił 4,1%, natomiast w detalicznym minus 2,6%. 
Porównując miesiąc marzec 2024 r. do lutego ceny spadły średnio o 0,8%.
Produkcja cementu (PAP): Produkcja cementu w 2024 r. wzrośnie do 17,2 mln ton z 16,6 mln
ton w 2023 r.
Prognoza PKB (MFW): Międzynarodowy Fundusz Walutowy podwyższył prognozę dynamiki
PKB Polski w 2024 r. do 3,1% z 2,8%, a w 2025 r. do 3,5% z 3,2%.       DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
Obawy przed wojną (IBRiS): 27,3% ankietowanych obawia się, że wojna z Ukrainy może
przenieść się na terytorium Polski. 53,6% ma odmienne zdanie, a 19,1% nie ma opinii w tej
sprawie.
Członkostwo w UE (Opinia24):
57% badanych ocenia, że członkostwo w UE jest czymś dobrym dla Polski. Odmiennego
zdania jest co dziesiąty (10%).
58% czuje dumę z europejskości, a 16% nie ma takich odczuć.
59% uważa, że integracja europejska powinna być dalej pogłębiana, a 41% sądzi, że
integracja zaszła za daleko.
29% uważa, że Polska radziłaby sobie lepiej poza wspólnotą. 57% ma przeciwną opinię. 
40% wskazuje, że głos Polski nie jest szanowany w UE, a 47% nie zgadza się z tą tezą. 
66% uważa, że duże kraje (Francja, Niemcy) mają zbyt duże wpływy w UE, a 24% ma
przeciwną opinię.
Polityka migracyjna (Opinia24):
61% badanych twierdzi, że UE źle radzi sobie z problemem migracji, odmienne zdanie ma
28%.
73% przedkłada priorytetowe traktowanie przez Polskę własnych interesów w kwestii
migracji nad obowiązkiem przyjmowania migrantów (15%).
61% chce by UE mocniej przykładała się do kwestii ochrony zewnętrznych granic.
Zachowania otwartych granic, nawet jeśli zmniejsza to możliwość kontroli nielegalnej
migrantów, chce jeden na czterech badanych.
Najczęściej jako priorytet polskiej polityki migracyjnej wskazuje się uzyskanie kontroli nad
tym, kto może migrować do Polski (43%), następnie - zmniejszenie liczby ludzi
napływających do kraju (21%) oraz ich humanitarne traktowanie i pełne stosowanie prawa
do ubiegania się o azyl (21%). 5% badanych chciałoby zwiększenia liczby ludzi imigrujących
do Polski.
30% ocenia, że Polska nie powinna ani przyjmować uchodźców w ramach relokacji, ani
wspierać finansowo państw UE, które to robią. 27% jest przeciwna przyjmowaniu
migrantów, ale opowiada się za finansowym wsparciem krajów, które to robią. taki sam
odsetek (27%) jest zdania, że powinniśmy przyjąć swoją część migrantów w ramach
relokacji. 16% nie ma opinii w tej sprawie.
Polityka klimatyczna (Opinia24):
Dwie trzecie badanych (67%) uważa, że w dłuższej perspektywie polityka klimatyczna UE
doprowadzi do wzrostu cen energii.
42% uważa, że UE powinna przewodzić światowej walce ze zmianami klimatu niezależnie
od tego, co robią USA i Chiny. Równie popularny jest pogląd, że że powinna robić
dokładnie tyle, ile wspomniane mocarstwa (42%).
Emerytury (Goldman Sachs TFI):
54% badanych myśli o przyszłej, dodatkowej emeryturze, podczas gdy 25% liczy tylko na
wypłaty z ZUS.
33% badanych jest skłonnych oszczędzić miesięczne na dodatkową emeryturę do 200 zł,
28% między 200 a 500 zł, a 29% powyżej 500 zł.
Rynek pracy (Personnel Service): Preferowane benefity pracownicze to podwyżki (62%),
premie (56%), dofinansowania dojazdów do pracy (31%), 4-dniowy tydzień pracy (30%),
darmowe wyżywienie w miejscu pracy (28%), praca zdalna 2-3 razy w tygodniu (18%).
GŁÓWNE TEMATY: GOOGLE, X
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.
Wśród tematów i trendów na popularnych portalach informacyjnych wyróżniają się:
Projekt ustawy o bonie energetycznym.
Wojna w Ukrainie.
Wezwanie byłych posłów M. Kamińskiego i M. Wąsika do prokuratury w sprawie
nielegalnego głosowania w Sejmie.
Plany spotkania prezydenta Andrzeja Dudy z Donaldem Trumpem.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Awaria rosyjskiego samolotu nad Bałtykiem (rosyjski samolot nad Bałtykiem: +2 tys.).
Sytuacja na Bliskim Wschodzie (atak Iranu na Izrael: +2 tys.). 
Podniesienie wieku emerytalnego - po wywiadzie z A. Chłoń-Domińczak, dyrektorką Instytutu
Statystyki i Demografii SGH (podwyższenie wieku emerytalnego: +2 tys.).
Aktywność J. Protasiewicza i jego odwołanie z funkcji wicewojewody dolnośląskiego (Jacek
Protasiewicz co napisał: +2 tys.).
Platforma X
Pierwsze wypłaty z KPO dla Polski (Pożyczka, Siemensa, Kredyt, Loan). 
Aktywność b. wicewojewody dolnośląskiego (Protasiewicz, Daria, Bodnar, Jacula).
Sytuacja na Bliskim Wschodzie (Iran, Izrael, Szejna).
Dyskusja dot. neutralności dziennikarzy (Suwarta, Długosz).
Kontrowersje wokół samolotów szkolno-bojowych zakupionych przez poprzedni rząd (FA-50).
Likwidacja zakładu opon ciężarowych Michelin w Olsztynie (Michelin, Rumunii).
Wizyta PRP w USA i możliwe spotkanie z D. Trumpem (Trump).
Wypowiedź A. Bodnara dot. skali inwigilacji Pegasusem (Pegasusem).