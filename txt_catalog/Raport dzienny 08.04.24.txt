Prezydent A. Duda skierował do Trybunału Konstytucyjnego w trybie kontroli następczej
nowelizację ustawy o Krajowej Sieci Onkologicznej.
ZAPOWIEDZI DZIAŁAŃ I POSTULATY
Zamówienia publiczne (Rz): Projekt zmiany przygotowywany przez RDS zakłada m.in. korektę
zasad waloryzacji wynagrodzeń wykonawców.
Ustawa o KRS (DGP): A. Duda zapowiedział, że ustawa o KRS nie zyska jego akceptacji,
ponieważ nie ma podstaw do różnicowania sędziów. 
Ceny energii (PAP): Wg MKiŚ rządowy projekt ustawy w sprawie cen energii dla odbiorców
jeszcze w kwietniu trafi do Sejmu.
Podatek rolny (PAP): MRiRW proponuje zwrot części podatku rolnego w 2024 r. Wg oceny
skutków regulacji koszt projektu, który obejmie 1,3 mln gospodarstw rolnych o powierzchni
powyżej 1 ha, to w bieżącym roku 292,9 mln zł. 
Komisja prawdy (PAP): MS na zebraniu sędziów ze stowarzyszenia Iustitia powiedział, że
środowisko prawnicze może rozważyć powołanie mechanizmu a'la komisja prawdy, by
uwikłani w łamanie praworządności mogli się przed nią "wytłumaczyć i prosić o przebaczenie".
Skarga nadzwyczajna (prawo.pl): MS deklaruje likwidację skargi nadzwyczajnej. Portal ocenia,
że A. Duda raczej nie zgodzi się na taką zmianę. Kwestią mają zająć się komisje kodyfikacyjne.
Dezinformacja (PAP): W NASK powstał Pion Ochrony Informacyjnej Cyberprzestrzeni, którego
celem będzie walka z dezinformacją. Zespół będzie m.in. badał kampanie dezinformacyjne,
analizował wpływy rosyjskich siatek na polską przestrzeń informacyjną i weryfikował treści
audiowizualne udostępniane w mediach społecznościowych.
Rozwój PGE (PAP): W tym roku PGE przedstawi rządowi koncepcję wydzielenia aktywów
węglowych z grupy. PGE przygotowuje się też do rozmów z rządem o zaangażowaniu spółki w
projekt planowanej elektrowni jądrowej w gminie Konin.
Świadczenia zdrowotne w aptekach (PAP): Prezes Naczelnej Rady Aptekarskiej poinformował,
że MZ zgadza się z postulatem środowiska farmaceutów, aby w najbliższym czasie uruchomić
w aptekach kolejne usługi. Niedawne rozmowy farmaceutów z MZ dotyczyły m.in.
rozszerzenia oferty szczepień dostępnych w aptekach.
Handel w niedzielę (PAP): MRPiPS poinformowało, że utrzymanie wprowadzonego w 2018 r.
ograniczenia handlu w niedzielę poparła m.in. Polska Izba Handlu.
Zgromadzenia publiczne (PAP): Wg Amnesty International pierwszeństwo zgromadzeń
cyklicznych nad innymi jest niezgodne ze standardami międzynarodowymi. MSWiA zapowiada,
że przyjrzy się postulatom organizacji.  
KPO (bankier.pl): Minister K. Pełczyńska-Nałęcz wskazała, że trwa rewizja KPO. Do 30
kwietnia musi zapaść decyzja RM, a potem złożony zostanie wniosek rewizyjny do Brukseli.
Elektroniczne podręczniki (RMF): MEN przygotowuje ustawę, wg której wszystkie szkolne
podręczniki od września będą musiały mieć wersję elektroniczną.RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
DZIAŁANIA LEGISLACYJNE 8 kwietnia 2024 r. 
DZIAŁANIA LEGISLACYJNE DZIAŁANIA LEGISLACYJNE
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
5-8.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto.Proces legislacyjny “100 konkretów”
Policja (PAP): Związkowcy z policyjnego NSZZ "Solidarność" przedstawili PRP trzy propozycje:
1. zmiana systemu emerytalnego dla funkcjonariuszy, czyli powrót do 15 lat służby;
2. likwidacja lub zawieszenie kursów aspiranckich i podoficerskich;
3. stworzenie ustawy o pracownikach służb MSWiA, by móc zwiększyć ich zarobki.
Laptop dla ucznia 
(prawo.pl): MEN poinformował, że program nie będzie kontynuowany, bo był realizowany
bez pomysłu i chaotycznie, a jego ramy nie odpowiadały KPO.
(wyborcza.pl): Zgodnie z obowiązującym prawem rodzice czwartoklasistów, którzy dostali
laptopy, powinni wpisać je w PIT i zapłacić podatek od darowizny. MF informuje, że
pracuje nad zmianą przepisów, a projekt rozporządzenia jest już gotowy.
KONTROWERSJE
Reformy zdrowia w KPO (GW): Wg urzędników MZ konieczne jest kontynuowanie reform
zaczętych przez rząd PiS, bo to kamienie milowe wpisane do KPO. MZ zapowiada cały „pakiet
legislacyjny wprowadzający rozwiązania prawne dot. modernizacji i poprawy efektywności
szpitali" i ustawę o Krajowej Sieci Kardiologicznej. Będzie przygotowywać rozporządzenia do
krytykowanej ustawy o jakości oraz do ustawy o KSO.
Bon senioralny (prawo.pl): Portal wskazuje, że założenia do projektu ustawy o bonie
senioralnym nie przewidują obecnie jego przyznania osobom po 75. roku życia, które nie mają
bliskich aktywnych zawodowo w swoim otoczeniu, bo np. już ich stracili czy też nie mieli dzieci.
Bonu nie uzyska także senior pobierający świadczenie wspierające. 
Płodność (prawo.pl): MZ nie planuje finansowania zamrażania tkanek jajnika pacjentek, które
rozpoczynają leczenie onkologiczne. Ta metoda daje szanse na zajście ciążę, bez konieczności
korzystania procedury in vitro. Jest w Polsce stosowana w prywatnych klinikach, choć ta
kwestia nie została prawnie uregulowana.
OPINIE:
Flipperzy (prawo.pl): T. Błeszyński (doradca rynku nieruchomości) jest zdania, że żadne
działania "fiskalizujące" nie uzdrowią sektora mieszkaniowego, a wręcz przeciwnie - spodziewa
się, że mogą być przesłanką do kreatywnego omijania przepisów podatkowych. Wyraził obawę,
że mogą też zachęcić inwestorów do przerzucania tych dodatkowych kosztów, na końcowego
odbiorcę kupującego mieszkanie, zwiększając przez to ceny.
DZIAŁANIA LEGISLACYJNE DZIAŁANIA LEGISLACYJNE
W RZĄDOWYM PROCESIE LEGISLACYJNYM (Rządowe Centrum Legislacji)
 Wniesione projekty ustaw:
(ochrona pracowników przed czynnikami rakotwórczymi podczas pracy, MRiPS): o zmianie
ustawy - Kodeks pracy [SKRM]
(podatek rolny, MRiRW): o zwrocie części podatku rolnego za 2024 rok [uzgodnienia,
konsultacje publiczne]
(przedłużenie pobytu Ukraińców, MSWiA): o pomocy obywatelom Ukrainy w związku z
konfliktem zbrojnym na terytorium tego państwa oraz niektórych innych ustaw [uzgodnienia,
konsultacje publiczne, opiniowanie]
(deregulacja, MRiT): o zmianie niektórych ustaw w celu deregulacji prawa gospodarczego i
administracyjnego oraz doskonalenia zasad opracowywania prawa gospodarczego
[uzgodnienia, konsultacje publiczne, opiniowanie]
Wniesione projekty rozporządzeń:
(dozór techniczny urządzeń, MON): w sprawie warunków technicznych dozoru technicznego
odnoszących się do niektórych urządzeń transportu bliskiego oraz rodzajów specjalistycznych
urządzeń, przy których obsłudze i konserwacji wymagane jest posiadanie szczególnych
kwalifikacji [uzgodnienia]
(plan zagospodarowania przestrzennego dla portu w Helu, MI): w sprawie przyjęcia planu
zagospodarowania przestrzennego morskich wód wewnętrznych – port morski w Helu [SKRM]
(wsparcie na wymianę dachów, MRiRW): w sprawie szczegółowego przeznaczenia, warunków
i trybu udzielania wsparcia na wymianę pokryć dachowych z materiałów szkodliwych dla
zdrowia lub środowiska w gospodarstwach rolnych w ramach Krajowego Planu Odbudowy i
Zwiększania Odporności [uzgodnienia, konsultacje publiczne, opiniowanie]
(obwody głosowania do PE za granicą, MSZ): w sprawie utworzenia obwodów głosowania w
wyborach do Parlamentu Europejskiego w 2024 roku dla obywateli polskich przebywających
za granicą [brak etapu]
(dodatki funkcjonariuszy SKW, MON): w sprawie dodatków do uposażenia funkcjonariuszy
Służby Kontrwywiadu Wojskowego [uzgodnienia]
(środki w ramach PROW, MRiRW): w sprawie wysokości limitów środków dostępnych w
poszczególnych województwach lub latach w ramach określonych działań lub poddziałań
Programu Rozwoju Obszarów Wiejskich na lata 2014–2020 [uzgodnienia, konsultacje
publiczne, opiniowanie]
(zaopatrzenie emerytalne SKW i SWW, MON): w sprawie postępowania w zakresie
zaopatrzenia emerytalnego funkcjonariuszy Służby Kontrwywiadu Wojskowego i Służby
Wywiadu Wojskowego oraz ich rodzin [uzgodnienia]
(prace interwencyjne i roboty publiczne, MRPiPS): w sprawie organizowania prac
interwencyjnych i robót publicznych oraz jednorazowej refundacji kosztów z tytułu
opłaconych składek na ubezpieczenia społeczne [uzgodnienia]
(dokumenty SWW, MON): w sprawie legitymacji służbowej oraz innych dokumentów Służby
Wywiadu Wojskowego [uzgodnienia]
(stanowiska służbowe i uposażenie SKW, MON): w sprawie grup zaszeregowania stanowisk
służbowych funkcjonariuszy Służby Kontrwywiadu Wojskowego i stawek uposażenia
zasadniczego w tych grupach oraz wzrostu uposażenia zasadniczego z tytułu wysługi lat
[uzgodnienia]
DZIAŁANIA LEGISLACYJNE PROBLEM Y I ZAPOW IADANE PROTESTY
Czerwcowe emerytury (Fakt): Choć TK w ub.r. orzekł, że przepisy dot. czerwcowych emerytur
są krzywdzące, wciąż nie ma przepisów mających wyrównać ich wysokość. Wiceminister z  
MRPiPS zapowiedział że w resorcie „trwają prace i analizy” w tej sprawie.
Koroner (DGP): Samorządy czekają na ustanowienie instytucji koronera i zmiany pozwalające
na zwiększenie liczby miejsc na cmentarzach. Dziennik zwraca uwagę, że rząd na razie nie
wznowił prac nad ustawą zostawioną przez poprzedników.
Kształcenie nauczycieli (DGP): Część szkół wyższych może od października przestać kształcić
lekarzy. Minister D. Wieczorek zlecił ich kontrolę Polskiej Komisji Akredytacyjnej. Choć los
kierunków lekarskich jest niepewny, uczelnie nie informują o tym maturzystów. Oferują im
kształcenie i zapraszają na dni otwarte. 
Drony dla WP (onet.pl/PAP): Wg mediów służby specjalne badają kontrakt na budowę i
dostarczenie armii dronów Orlik. Drony miały trafić do wojska w 2021 r., ale wg Onet
konsorcjum spółek PGZ chce szósty raz aneksować umowę by przedłużyć czas na dostawę.
Szef MON zapowiedział, że oczekuje natychmiastowej realizacji kontraktu.
Transportowcy (DGP): Branża transportowa domaga się osłony przed skutkami spadku
koniunktury i chce zmiany podstawy naliczania składek ZUS. W tym tygodniu pismo w tej
sprawie zostanie wysłane do resortu infrastruktury.
Używane auta (GW): Gazeta zwraca uwagę, że na polskich drogach przybywa starych,
używanych aut z importu. Większość z nich jest sprowadzana z UE, ale rośnie też import z
Ameryki Płn.
Śledztwo ws. zaniżania cen paliw (RMF): Będzie zespół śledczy w postępowaniu dotyczącym
możliwości popełnienia przestępstwa przez ludzi zarządzających koncernem paliwowym Orlen.
Wg RMF FM, z takim wnioskiem wystąpiła Prokuratura Okręgowa w Płocku, która prowadzi
śledztwo dotyczące zaniżania cen paliw w spółce.
CPK (onet.pl): Wg portalu prace zostały wstrzymane. W firmie ma krążyć "czarna lista" osób do
zwolnienia, a wśród pracowników panuje nerwowość i mnożą się pytania o przyszłość.
Tymczasem spółka w ostatnim czasie zatrudniła kilka osób z pominięciem procedury rekrutacji.
Nauczyciele (radiozet.pl): Wg portalu blisko dwukrotnie zwiększyła się liczba nauczycieli
biorących urlopy dla poratowania zdrowia. Zdaniem części komentatorów może być to
spowodowane malejącą liczbą uczniów.
Wypychanie wydatków poza budżet (money.pl): BGK sprzedał w piątek obligacje covidowe za
364,4 mln zł. Wg portalu koalicja wielokrotnie krytykowała PiS za zadłużanie państwa poza
kontrolą parlamentu. Redakcja podkreśla jednak, że widać nadchodzące zmiany. Z wykazu prac
rządu wynika, że w drugim kwartale przyjmie nowelę ustawy o finansach publicznych
włączającą m.in. fundusze BGK do uzasadnienia budżetu. 
Zbyt niska dotacja na dodatki osłonowe (DGP): Zdaniem Zrzeszenia Gmin Województwa
Lubuskiego pieniądze przewidziane dla samorządów na obsługę dodatków osłonowych są
niewystarczające w stosunku do rzeczywistych wydatków, jakie ponoszą one na realizację tego
zadania. Dlatego apelują o zwiększenie dotacji.
e-papierosy (bankier.pl): Redakcja przywołuje badania, z których wynika, że ograniczenie w
sprzedaży smakowych e-liquidów wpływa na wzrost sprzedaży wyrobów tytoniowych, stąd
koszty zdrowotne wynikające z restrykcji mogą być wyższe niż przewidywane korzyści.
Schron w każdym bloku (businessinsider.com.pl): Miesiąc temu wiceminister ON P. Zalewski
zapowiadał budowę schronu w każdym nowym domu. Wg nieoficjalnych ustaleń portalu
pomysł był nieco zbyt odważny.
DZIAŁANIA LEGISLACYJNE PROBLEM Y I ZAPOW IADANE PROTESTY
Geriatria (prawo.pl): Redakcja zwraca uwagę, że powiatowe Centra Zdrowia 75+ z poradniami
konsultacyjnymi i ośrodkami dziennej opieki geriatrycznej pozostają w sferze odległych
planów. Nie powstały też Dzienne Centra Treningu Pamięci zapowiadane w dokumencie
strategicznym MZ. W dodatku czynnych zawodowo geriatrów jest zaledwie 560. (100
konkretów)
Aukcja koni “Pride of Poland” (wyborcza.pl):  Za cztery miesiące powinna odbyć się aukcja
Pride od Poland. Ale nadal nie wiadomo czy do niej dojdzie i kto ją zorganizuje. Rządowe
instytucje przerzucają się odpowiedzialnością.
Transformacja energetyczna (Business Insider): Redakcja ocenia, że rząd nie ma pomysłu na
rozwiązanie problemów górnictwa i energetyki. Stawia zarzuty, że jedynym sukcesem
Ministerstwa Przemysłu jest “zjednanie sobie górniczych związkowców”. Wskazuje na pilnie
potrzebne działania w zakresie: strategii energetycznej, planu przyspieszonej transformacji,
planu dla elektrowni węglowych, notyfikacji programu dla górnictwa, problemu z
przepełnionymi magazynami węgla. 
Mieszkalnictwo (Puls Biznesu): W 2023 r. banki udzieliły deweloperom kredytów o wartości
kilku miliardów złotych. Finansowanie nie obejmuje jednak zakupu gruntów. 
Wynagrodzenia w wym. sprawiedliwości (prawo.pl): Międzyzakładowa Organizacja
Związkowa NSZZ "Solidarność" Pracowników Sądownictwa i Prokuratury uważa, że dodatek
funkcyjny i stanowiskowy są wynagrodzeniem podlegającym obligatoryjnej waloryzacji.
Dlatego jeśli tych składników nie obejmie planowany 20% wzrost wynagrodzeń pracownicy
sądów i prokuratury będę mieli podstaw do roszczeń wobec pracodawców.
Unijna dyrektywa czasu pracy lekarzy (bankier.pl): Zgodnie z dyrektywą UE lekarz może
pracować czterdzieści osiem godzin tygodniowo. Portal zwraca uwagę, że gdybyśmy chcieli
stosować te przepisy, okazałoby się, że część placówek należy zamknąć z dnia na dzień z
powodu deficytów kadrowych.
GUS:
Liczba ludności w Polsce w 2060 r. wyniesie 30,9 mln.
Z turystycznych obiektów noclegowych w 2023 r. skorzystało 36,2 mln turystów, którym
udzielono 92,8 mln noclegów. W porównaniu z 2022 r. było to odpowiednio o 5,8% i 3,2%
więcej. Stopień wykorzystania miejsc noclegowych w 2023 r. wyniósł 40,5% i w
porównaniu z poprzednim rokiem był wyższy o 0,1 p.proc.
Sprzedaż detaliczna (Eurostat): Sprzedaż detaliczna w Polsce w lutym wzrosła o 1,1% rdr, po
spadku o 2,1% rdr w styczniu. W ujęciu miesięcznym sprzedaż wzrosła o 1,4%.
Bezrobocie (MRiPS): Stopa bezrobocia rejestrowanego wyniosła 5,3% w końcu marca 2024 r.
(wobec 5,4% miesiąc wcześniej).
Eksport (KIG): Eksport z Polski w lutym 2024 r. wzrósł o 2,6% rdr do 27,7 mld euro.
NBP: 
Prezes NBP: nie ma żadnych argumentów za obniżeniem stóp.
Prezes NBP: inflacja może wzrosnąć nawet do 7,9% w razie całkowitego uwolnienia cen
energii, dodał, że niepokojący jest szybki wzrost płac.
Na koniec marca 2024 r. oficjalne aktywa rezerwowe Polski, zarządzane przez NBP,
wynosiły 187,7 mld euro, a w przeliczeniu na dolary amerykańskie 202,4 mld dolarów.
Aktywa rezerwowe wzrosły o 14,5 mld euro.
Ubezpieczenia (PIU): W ubiegłym roku polscy ubezpieczyciele objęli ochroną transakcje
handlowe na kwotę 911 mld zł; to wartość o 10% wyższa niż w 2022 r.
Liczba stacji benzynowych na koniec marca (ISBnews):
Orlen - 1 925 stacji (b.z. mdm, rdr)
bp - 575 (+1 mdm, -3 rdr)
MOL - 477 (-3 mdm, -17 rdr)
Shell - 460 (+1 mdm, +4 rdr)
Moya - 460 (+5 mdm, +58 rdr)
Circle K - 412 (b.z. mdm, +14 rdr)
Ceny paliw (BM Reflex): Obecnie ceny paliw kształtują się na następującym poziomie dla:
benzyny bezołowiowej 95 - 6,6 zł/l (+2 gr/l w ciągu tygodnia), bezołowiowej 98 -7,19 zł/l (+2
gr/l), oleju napędowego 6,72 zł/l (+0 gr/l), autogazu - 2,86 zł/l (-1 gr/l).
Rejestracje samochodów ciężarowych (PZPM): 
Liczba nowych rejestracji w marcu spadła o 19% rdr do 2.765 sztuk. 
Od początku roku zarejestrowano 7.226 aut ciężarowych, o 16% mniej rdr.
Prognoza wpływy stawki VAT na budżet i inflację (MF): 
Powrót stawki VAT na żywność do 5% oznacza wzrost dochodów z VAT o 7,18 mld zł w
2024. 
Wpływ na inflację szacowany na 0,8-1,0 pkt. proc. i jest to wielkość maksymalna.
Fotowoltaika (wnp.pl):
Na koniec 2023 r. w Polsce było około 1,4 mln mikroinstalacji fotowoltaicznych.
Liczba mikroinstalacji fotowoltaicznych rośnie, ale tempo wzrostu jest niższe. W 2022 r.
wynosiło ok. 41%, w 2023 r. spadło do 15%.
W latach 2019-2023 blisko 33-krotnie wzrosła moc zainstalowanych mikroinstalacji
przyłączonych przez operatorów systemów dystrybucyjnych (OSD).
W 2022 r. zatrudnienie w sektorze fotowoltaicznym w Polsce wynosiło 147 tys. osób, co
stanowiło 23% wszystkich oferowanych miejsc pracy w branży na terenie UE.       DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
Konfiskata aut nietrzeźwym kierowcom (Ariadna): 67% ocenia przepisy pozytywnie (w tym
41% wyraża taką opinię w sposób zdecydowany). 19% ma przeciwną opinię. 13% nie ma
zdania w tej sprawie.
Powrót obowiązkowej służby wojskowej (Ariadna): 45% respondentów uważa, że w Polsce
należy przywrócić obowiązkową służbę wojskową, przeciw jest 32%, 23% nie ma zdania.
Zaufanie do organizacji międzynarodowej (United Surveys): Jako instytucję darzoną
największym zaufaniem najczęściej wskazuje się NATO (51,9%), dalej Unię Europejską (21,1%),
ONZ (12,1%) i Grupę Wyszechradzką (0,1%).
Wartości cenione w życiu (Ariadna): Ranking wartości najważniejszych w życiu: zdrowie
(79%), rodzina (78%), spokój (35%), pieniądze (22%), wiara (14%), praca (13%), wolność
głoszenia poglądów (9%), ojczyzna (9%), wykształcenie (4%).
Eksploatacja aut (Santander):
55% kierowców korzysta ze swojego auta codziennie, a co trzeci ankietowany używa
samochodu kilka razy w tygodniu. Tylko 5% jeździ samochodem raz w tygodniu, zaś 3% -
jeszcze rzadziej.
59% kierowców wydaje na eksploatację samochodu mniej niż 12 tys. zł rocznie. 38%
badanych wskazało, że najbardziej obciążające dla portfela jest usuwanie usterek. Na
kolejnych miejscach pod względem uciążliwości dla domowych finansów są: ubezpieczenia
motoryzacyjne (35%), przeglądy techniczne (8%), sezonowy serwis i wymianę opon (6%), a
także wymiana płynów i filtrów (4%).
Dla 56% badanych najbardziej irytująca na drodze jest brawura innych uczestników ruchu
drogowego, 46% skarży się na nieostrożność pieszych, a 43% na zły stan dróg. 42% uznaje
za irytujące korki na drogach, a 41% nieprzestrzeganie przepisów przez innych
uczestników ruchu. Najrzadziej kierowcy skarżą się na zły stan techniczny innych
samochodów (10%) i niewłaściwe oznakowanie na drodze (7%).
Czytelnictwo (Biblioteka Narodowa): W 2023 r. lekturę co najmniej jednej książki w ciągu
dwunastu miesięcy poprzedzających badanie zadeklarowało 43% badanych, o 9 pkt. proc.
więcej niż w dwóch ostatnich latach, najwięcej od 10 lat.
GŁÓWNE TEMATY: GOOGLE, X
Wśród tematów i trendów na popularnych portalach informacyjnych wyróżniają się:
Wybory samorządowe.
Wojna w Ukrainie.
Pogoda. 
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wybory samorządowe (Wyniki wyborów samorządowych: +500 tys.; Wybory samorządowe
2024: +200 tys.; Frekwencja wyborcza: +100 tys.; Wybory samorządowe 2024 Warszawa: +55
tys.; Marcin Krupa: +20 tys.; Wybory samorządowe 2024 Gdańsk: +20 tys.; Wybory
samorządowe 2024 Poznań: +20 tys.; Cisza wyborcza 2024: +10 tys.; Biejat: +10 tys.; Hanna
Zdanowska: +10 tys.; Tobiasz Bocheński: +2 tys.; Jak głosować w wyborach samorządowych
2024: +2 tys.).
Niedziela handlowa przed weekendem majowym (Niedziela handlowa 2024: +20 tys.).
Cyberbezpieczeństwo - atak hakerski na popularny sklep internetowy (DeeZee: +10 tys.)
Skierowanie do TK ustawy o Krajowej Sieci Onkologicznej przez PRP (Prezydent Andrzej Duda:
+10 tys.).
Wojna w Ukrainie (NATO: +2 tys.).
Platforma X
Skierowanie do TK ustawy o Krajowej Sieci Onkologicznej przez PRP (Duda, Krajowej Sieci
Onkologicznej, Leszczyna, Mastalerek, Podpisał, Ustawa, W 2025, Prezydent, Żulczyk, Dudy).
Siły bezpieczeństwa Izraela odzyskały ze Strefy Gazy ciało mężczyzny posiadającego polskie
obywatelstwo (Elad Katzir, Izraela).
Wybory prezydenckie na Słowacji (Słowacji, Pellegrini).
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.