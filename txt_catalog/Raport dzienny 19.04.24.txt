RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
 19 kwietnia 2024 r. 
SEJM (sejm.gov.pl)
Wniesione projekty ustaw (18 kwietnia):
Babciowe:  Rządowy projekt ustawy o wspieraniu rodziców w aktywności zawodowej oraz w
wychowaniu dziecka - "Aktywny rodzic".
Ochrona przed czynnikami rakotwórczymi: Rządowy projekt ustawy o zmianie ustawy -
Kodeks pracy.
Usprawnienie wdrażania KPO: Rządowy projekt ustawy o zmianie ustawy o zasadach
prowadzenia polityki rozwoju oraz niektórych innych ustaw.
SENAT (senat.gov.pl)
Senat wprowadził poprawki do 2 z 6 projektów. Poprawki dotyczyły ustawy o zapewnianiu
spełniania wymagań dostępności niektórych produktów i usług przez podmioty gospodarcze
(rządowy) oraz ustawy o zmianie ustawy o samorządzie gminnym oraz niektórych innych ustaw
(poselski).
Bez poprawek przyjęto:
Wakacje kredytowe: Ustawa o zmianie ustawy o wsparciu kredytobiorców, którzy zaciągnęli
kredyt mieszkaniowy i znajdują się w trudnej sytuacji finansowej oraz ustawy o finansowaniu
społecznościowym dla przedsięwzięć gospodarczych i pomocy kredytobiorcom (rządowy).
Tytoń: Ustawa o zmianie ustawy o ochronie zdrowia przed następstwami używania tytoniu i
wyrobów tytoniowych (rządowy).
Pomoc prawna: Ustawa o ratyfikacji Protokołu między Rzecząpospolitą Polską a Ukrainą o
zmianie Umowy między Rzecząpospolitą Polską a Ukrainą o pomocy prawnej i stosunkach
prawnych w sprawach cywilnych i karnych z dnia 24 maja 1993 r., podpisanego w Warszawie
dnia 19 września 2023 r. (rządowy).
Zabytki: Ustawa zmieniająca ustawę o zmianie ustawy o ochronie zabytków i opiece nad
zabytkami (poselski).
Zdecydował o wniesieniu do Sejmu projektu ustawy o zmianie ustawy o świadczeniu pieniężnym z
tytułu pełnienia funkcji sołtysa oraz ustawy o świadczeniu uzupełniającym dla osób niezdolnych do
samodzielnej egzystencji.
ZAPOWIEDZI DZIAŁAŃ I POSTULATY
Ustawa medialna (interia.pl): Projekt z dużymi zmianami w ustawie medialnej ma już być gotowy,
czeka na decyzję polityczną. Zakłada zwiększenie składu KRRiT z pięciu do sześciu osób, dzięki
czemu każda z partii koalicyjnych miałaby tam swojego przedstawiciela. Drugą znaczącą zmianą ma
być wpisanie do ustawy kompetencji, którymi muszą legitymować się członkowie KRRiT.
Pomoc dla rolników (PAP) MRiRW przygotowało projekt rozporządzenia w sprawie pomocy dla
rolników, którym grozi utrata płynności po rozpoczęciu wojny na Ukrainie. Koszt pomocy
oszacowano na 2,1 mld zł.DZIAŁANIA LEGISLACYJNE
Bon senioralny (PAP): Minister M. Okła-Drewnowicz - założenia ustawy o bonie senioralnym
będą poddane konsultacjom międzyresortowym i publicznym w III kwartale tego roku.
Kolejnym zadaniem jest przygotowanie projektów, których celem będzie przeciwdziałanie
wykluczeniu cyfrowemu seniorów, szczególnie na wsiach. 
Leki za 5 zł (PAP): MZ informuje, iż prace nad postulatem "leki za 5 zł" są wyłącznie na etapie
koncepcyjnym i na chwilę obecną nie zostały podjęte oficjalne decyzje w tym zakresie, ani
sporządzone oficjalne dokumenty urzędowe. Zidentyfikowano pewne zagrożenia dla płatnika
publicznego mogące prowadzić do zwiększenia wydatków na refundację.
System kaucyjny (PAP): A. Sowińska - MKiŚ pracuje nad zmianami w przepisach o kaucjach,
które opóźnią m.in. włączenie do systemu butelek po napojach mlecznych. Zgodnie z
interpretacją przepisów, VAT-em będą obciążone tylko zniszczone lub zgubione butelki
szklane. Wprowadzony zostanie m.in. mechanizm tzw. podążania kaucji za produktem, czyli
pobierania kaucji przy każdej sprzedaży produktu.
Zrównoważony rozwój w biznesie, ESG: 
(PAP) MF przygotowało projekt ustawy implementujący dyrektywę UE o obowiązkowym
raportowaniu ESG. Resort finansów szacuje, że koszty dla przedsiębiorstw objętych
obowiązkiem raportowania w ciągu 10 lat wyniosą 8,7 mld zł.
(crn.pl) Ayming Polska i Konfederacja Lewiatan rekomendują rządowi wprowadzenie ulgi
na zrównoważony rozwój – odliczanie od podstawy opodatkowania kosztów związanych z
realizacją działań proekologicznych i prospołecznych. Zauważają, że są przepisy
penalizujące firmy za działania na szkodę środowiska, brakuje natomiast regulacji
promujących działania zgodne z ESG.
Wynagrodzenia w PAN (prawo.pl): MNiSW przekazało do konsultacji społecznych projekt
rozporządzenia określającego wysokość wynagrodzenia prezesów oddziałów oraz
przewodniczących i wiceprzewodniczących rad kuratorów. Stawki nie były aktualizowane od
lat i część z nich była już niższa od płacy minimalnej.
Większa koordynacja SP (energetyka24.com): prezes PERN poinformował, że spółka chce
budować terminal chemiczny na terenach w pobliżu Naftoportu. Dodał, że o podobnych  
inwestycjach myślą inne spółki SP, więc trzeba to uporządkować.
KPO (PAP): Ponad tysiąc uwag w konsultacjach publicznych do rewizji KPO. Spośród
wszystkich zebranych uwag i rekomendacji uwzględnione zostały m.in. te, które dotyczą opieki
zdrowotnej (m.in. modernizacja infrastruktury medyczne), rolnictwa 4.0 (nowoczesnego,
efektywnego energetycznie i zasobowo), wsparcia samorządów (finansowanie ośrodków
świadczących opiekę długoterminową i geriatryczną w szpitalach powiatowych).
Ugorowanie (inwestycje.pl): MRiRW jest za jak najszybszym przyjęciem projektu zwalniającego
z ugorowania 4% gruntów ornych. Projekt nowelizujący ustawę o Planie Strategicznym dla
Wspólnej Polityki Rolnej na lata 2023-2027 przewiduje, że rolnicy zostaną zwolnieni z
obowiązku ugorowania i uzyskają możliwość ubiegania się o płatność w ramach nowego
ekoschematu.
KONTROWERSJE
Aborcja (TV Republika): PRP: Wątpię, by te projekty zostały w Sejmie przegłosowane. To jest
plan na odwracanie uwagi od kwestii ważnych: budowania jak najsilniejszej polskiej gospodarki,
realizacji ważnych rozwojowo projektów, takich jak CPK czy rozwój energetyki nuklearnej.
Podatek rolny (prawo.pl): rząd chce umorzyć rolnikom czwartą ratę podatku rolnego.
Samorządy na same znaczki pocztowe i koperty mogą wydać ok. 12 tys. podczas gdy na
pokrycie kosztów administracyjnych otrzymają 350 zł. Związek Zawodowy Rolnictwa “Korona”
uważa, że prostszym rozwiązaniem byłoby obniżenie wysokości stawek podatku rolnego za
2024 r.DZIAŁANIA LEGISLACYJNE DZIAŁANIA LEGISLACYJNE
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty ustaw:
(transport drogowy, MI): o zmianie ustawy o transporcie drogowym [uzgodnienia, konsultacje
publiczne]
(rynek wewnętrzny, MRiT) o zmianie niektórych ustaw w celu zapewnienia stosowania
przepisów unijnych poprawiających funkcjonowanie rynku wewnętrznego [uzgodnienia,
konsultacje publiczne, opiniowanie]
(instytucje finansowe, MF) o zmianie niektórych ustaw w związku z zapewnieniem operacyjnej
odporności cyfrowej sektora finansowego [uzgodnienia, konsultacje publiczne, opiniowanie]
(bon energetyczny, MKiŚ) o bonie energetycznym oraz o zmianie niektórych innych ustaw
[SKRM - tryb odrębny]
Wniesione projekty rozporządzeń:
(drogi publiczne, MI): w sprawie pozbawienia dróg kategorii dróg krajowych [uzgodnienia,
konsultacje publiczne] - dwa rozporządzenia o tej samej nazwie.
(dane, rejestry, MRiRW) w sprawie warunków oraz trybu udostępniania danych
przechowywanych w rejestrach i ewidencjach prowadzonych na podstawie odrębnych
przepisów [uzgodnienia, konsultacje publiczne, opiniowanie]Zatrudnianie cudzoziemców (money.pl): Zmiana w ustawie o promocji zatrudnienia w pakiecie
deregulacyjnym MRiT: za wykroczenie polegające na nielegalnym zatrudnieniu cudzoziemca
byliby karani jedynie ci pracodawcy, którzy dopuścili się tego z winy umyślnej, a nie wszyscy,
którzy złamali prawo. Związkowcy są oburzeni. PIE: zmiany mogą wpłynąć na konkurencyjność
pomiędzy firmami i mogą stanowić zachętę do większego napływu cudzoziemców bez prawa
pobytu i wykonywania pracy w Polsce.
OPINIE
Zwolnienia (Forbes) A. Lautsch (zajmująca się wsparciem zwolnień) uważa, że powinniśmy się
zacząć przyzwyczajać do myśli, że duże, masowe restrukturyzacje i zwolnienia będą naturalną
częścią naszego rynku pracy. Wyraziła nadzieję, że pójdą za tym konieczne uregulowania
prawne, bo nadal odbiegają one znacznie od standardów europejskich czy ogólnoświatowych.
Fuzja Orlenu z Lotosem:
(TVP Info) B. Budka: Wycofanie się z fuzji Orlenu z Lotosem jest obecnie niemożliwe.
Robimy wszystko, żeby wyjaśnić rolę poszczególnych członków zarządu i polityków PiS-u.
(PAP) W Orlenie zaczęła się w tej sprawie kontrola NIK.
Alkohol na stacjach benzynowych (prawo.pl): prezes Stowarzyszenie Partnerstwo dla Bezp.
Drogowego D. Olszewska podkreśla, że nie ma badań, które wskazywałaby, że sprzedaż
alkoholu na stacjach benzynowych przekłada się na zwiększenie liczby nietrzeźwych
kierowców. Mimo to, zakazanie alkoholu w tym miejscu ma walor edukacyjny i zalecane jest
generalne zmniejszenie miejsc gdzie dostępny jest alkohol. 
Tabletka “dzień po” (PAP): RPO: zgodnie z polskim prawem wydanie niepełnoletnim recepty
farmaceutycznej na tzw. tabletkę dzień po wymaga zgody ich przedstawiciela ustawowego.
Projekt rozporządzenia MZ może być niezgodny z konstytucją jako zmieniające treść ustawy.
Dyrektywa DAC7 - sprzedaż w internecie (rp.pl): MF: Nowe przepisy nie zmieniają
dotychczasowych zasad opodatkowania osób sprzedających w internecie, ale pozwolą
zredukować zjawisko uchylania się od opodatkowania w przestrzeni cyfrowej. Eksperci
podatkowi: łatwo wpaść w definicję przedsiębiorcy, ale obawy o inwigilację są przesadzone. DZIAŁANIA LEGISLACYJNE DZIAŁANIA LEGISLACYJNE
DZIAŁANIA LEGISLACYJNE PROBLEM Y I ZAPOW IADANE PROTESTY
Rolnicza blokada granic (IAR):  D. Tusk: Będziemy musieli podjąć decyzje, które będą chroniły
polską granicę i przejścia graniczne. Nie możemy w żaden sposób szkodzić Ukrainie w sytuacji,
w której rozstrzygają się losy wojny.
Przekazywanie aktywów Rosji Ukrainie (PAP): Szefowa EBC uważa, że istnieją prawne
przeszkody, by przekazać UA zamrożone rosyjskie aktywa. To mogłoby w jej ocenie oznaczać
złamanie porządku międzynarodowego, którego przestrzegania Zachód wymaga od Rosji.
Opieszałe zmiany w Orlenie (bankier.pl): przedstawiciele pracowników Orlen i Orlen Ochrona
napisali list w sprawie zbyt opieszałego usuwania z hierarchii spółki osób powiązanych z PiS. 
Immunitet prokurator Ewy Wrzosek (PAP): Do SN wpłynęło pismo prokuratora regionalnego z
Łodzi o wycofaniu wniosku w sprawie uchylenia immunitetu warszawskiej prokurator E.
Wrzosek i o umorzenie postępowania ws. przekazania osobom nieuprawnionym informacji z
toczącego się postępowania.
Koszt elektrowni atomowej (PAP): J. Chadam, prokurent spółki Polskie Elektrownie Jądrowe:
Nie ma jeszcze ostatecznej wartości projektu budowy pierwszej EJ w Polsce, ale może to być
ok. 150 mld zł. Jesteśmy na etapie przygotowania finansowania. W moim przekonaniu projekt
będzie opóźniony. [w 2022 r. M. Morawiecki oceniał koszt na 90-100 mld zł].
TK o postawieniu prezesa NBP przed TS (PAP): TK rozpatrzy na posiedzeniu 15 maja wniosek
grupy posłów o wydanie przez Trybunał postanowienia zobowiązującego do wstrzymania
czynności dot. postawienia prezesa NBP przed TS.
Cudzoziemcy w polskiej policji (RMF): Ruszyła analiza możliwości zatrudniania w polskiej
policji osób, które nie są polskimi obywatelami. Ma to pomóc w pokonaniu zapaści kadrowej, w
rozpoznaniu uwarunkowań kulturowych migrantów przebywających w naszym kraju i w
rozpoznaniu specyfiki przestępczości wśród tych osób. 
Strajk kasjerek (wyborcza.pl): NZZS Solidarność: W dużych sieciach sklepów pogarszają się
warunki pracy i jest to powód do strajku. Pracodawcy wyliczyli, że w handlu brakuje ok. 200
tys. pracowników, NSZZ uważa jednak, że ta liczba jest zaniżona, jest to ok. 300 tys. Sytuacja
jest krytyczna, ale procedura strajkowa długa. 
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
18-19.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto, %. Proces legislacyjny “100 konkretów”
Upadłości (Puls Biznesu): Z danych Centralnego Ośrodka Informacji Gospodarczej wynika, że w
pierwszym kwartale tego roku zbankrutowało 112 polskich firm. Rok temu upadłości było
105. Jeszcze bardziej wzrosła liczba restrukturyzacji – w pierwszych trzech miesiącach
odnotowano ich 1166, o 10 proc. więcej niż w ubiegłym roku
Wzrost gospodarczy (inwestycje.pl): A. Domański: Główne ryzyko inflacyjne jest za nami,
inwestycje przyspieszą w II poł. br. a wzrost gospodarczy wyniesie 3% w br. i przyspieszy do
3,5-3,7% w przyszłym roku.
Aktywność zawodowa kobiet (PAP): PIE - 78,8% kobiet bezdzietnych w Polsce jest aktywna
zawodowo, natomiast z trójką dzieci odsetek ten wynosi 59%.
Koszty zwolnień z powodu depresji (pulsmedycyny.pl): Absencja w pracy związana z epizodami
depresyjnymi Polaków kosztowała gospodarkę w 2023 r. 2,8 mld złotych. 
Sytuacja gospodarcza (ISBnews) ZPF/IRG SGH - pogorszenia sytuacji gospodarczej oczekuje
37% badanych wobec 65% rok temu.
Rezerwacje mieszkań (Otodom): Średnio 140 lokali dziennie rezerwowali w biurach sprzedaży
klienci w pierwszej połowie kwietnia. W ostatnich dwóch miesiącach rezerwowano średnio 90
lokali, a w zeszłym roku, napędzanym „Bezpiecznym kredytem 2 proc.” maksymalnie 110–120
(był to również kwiecień).
Ceny (gazeta.pl): najszybciej drożejącym warzywem jest seler - trzeba za niego zapłacić 4 do
5,5 zł. Tydzień temu kosztował od 3,75 do 5 zł (wcześniej symbolem drożyzny była pietruszka).        DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
“Biznes w równowadze: Jak przyspieszyć transformację ESG?” (Lewiatan, badanie firm z min
250 pracowników):
85% twierdzi, że uznaje zrównoważony rozwój za ważny lub kluczowy element swojej
działalności.
65% firm deklaruje, że jest gotowa przeznaczyć środki na inwestycje związane ze
zrównoważonym rozwojem.
Dla 57% największą barierą jest zdobycie finansowania na inwestycje wspierające
transformację ESG. Dodatkowo 54% zmaga się z zachowaniem równowagi między
„sustainability” a rentownością działalności.
Depresja (UCE Research): 66,6% dorosłych Polaków odczuwa przynajmniej jeden z
syndromów najczęściej kojarzonych z depresją. 
Sytucja gospodarcza firm (PIE): 
Poprawy swojej sytuacji gospodarczej w ciągu trzech miesięcy spodziewa się 32%.
Jednocześnie 66% przedsiębiorstw wstrzymuje się z inwestycjami.
Polskie przedsiębiorcy ostrożnie podchodzą do inwestowania. Wartość komponentu
„inwestycje” w kwietniu br. spadła o 9,2 pkt. m/m – do poziomu 69,4 pkt. Jest to najniższy
odczyt od listopada 2022 r. Wskaźnik płynności finansowej w kwietniu br. wzrósł do
poziomu 125,7 pkt. (o 4,2 pkt. m/m); to najwyższa wartość od marca 2023 r.
GŁÓWNE TEMATY: GOOGLE, X
Wśród tematów i trendów na popularnych portalach informacyjnych wyróżniają się:
Wybory samorządowe; wybory prezydenta Wrocławia.
Wojna w Ukrainie.
Zamrożenie cen energii.
Śledztwo ws. byłych posłów, M. Wąsika i M. Kamińskiego.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Echa zapowiedzi MZ dot. alkoholu na stacjach benzynowych (Zakaz sprzedaży alkoholu na
stacjach: +5 tys.)
M. Wąsik wezwany do prokuratury w zw. z zakazem pełnienia funkcji publicznych (Maciej
Wąsik: +2 tys.) 
Rocznica wybuchu powstania w getcie warszawskim (Powstanie w getcie: +1 tys.).
Polak z zarzutem szpiegostwa na rzecz Rosji (Paweł K: +1 tys.).
Platforma X
Spór nt. skuteczności europosła Ł. Kohuta w działaniach na rzecz Śląska (Kohut).
Dyskusja dot. wywiadu R. Mazurka z ekoaktywistką D. Lasotą (Mazurek, Lasota).
Różne tematy dot. Niemiec, m.in. wpis ambasadora Niemiec na X o przejęciu przez ten kraj
odpowiedzialności za wschodnią flankę NATO (Niemcy).  
Spotkanie PRP z D. Trumpem w USA (Trump, Duda).
Rekordowe opady deszczu w Dubaju (Dubaju).
Debata o zapowiedzi zakazu sprzedaży alkoholu na stacjach benzynowych (Alkohol).
Kpiny z lotu R. Petru na wiec poparcia I. Bodnar do Wrocławia (Maderę).
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.