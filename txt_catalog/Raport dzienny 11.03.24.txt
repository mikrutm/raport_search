POSIEDZENIE SEJMU (sejm.gov.pl):
Komisja śledcza ds. wiz: posiedzenie komisji do zbadania legalności, prawidłowości oraz
celowości działań, a także występowania nadużyć, zaniedbań i zaniechań w zakresie legalizacji
pobytu cudzoziemców w Polsce 2019-2023.
ZAPOWIEDZI DZIAŁAŃ I POSTULATY:
Renta socjalna (Infor): Osoby z niepełnosprawnościami żądają przyspieszenia prac nad
zrównaniem wysokości renty socjalnej z pensją minimalną (od 1 lipca 2024 r. 4300 zł), co
zakłada projekt obywatelski. Marszałek Sejmu potwierdził, że to rozwiązanie wejdzie w życie.
Możliwe, że do Sejmu trafi także projekt rządowy, co deklarował wiceminister Ł. Krasoń.
Wówczas oba projekty byłyby przepracowane razem w komisji. (100 konkretów)
Składki (DGP): Federacja Przedsiębiorców Polskich przygotowała projekt zmian w składce
zdrowotnej i w składkach na ubezpieczenia społeczne. Projekt zakłada, że składki byłyby
proporcjonalne. Podstawą wymiaru do ich naliczania byłoby 55% dochodu w przypadku
podatników liniowych oraz tych opodatkowanych skalą, a także 35% przychodu w przypadku
ryczałtowców. Utrzymana byłaby składka minimalna, ale by przedsiębiorcy nie zapłacili za dużo
– także maksymalna.
Wakacje składkowe (DGP): Wg ostatniej wersji przepisów nowe zwolnienie z płacenia przez
miesiąc należności do ZUS będzie przysługiwało przedsiębiorcom, którzy zgłosili do
ubezpieczenia maksymalnie 10 osób. MRPiPS alarmuje, że ten warunek łatwo będzie obejść.
Wystarczy udzielić pracownikom jednodniowych urlopów bezpłatnych lub rozwiązać umowy
ze zleceniobiorcami. (100 konkretów)
KSeF (PB): W tym miesiącu MF przedstawi projekt rozwiązań wprowadzających e-faktury.
Sygnaliści (Rzeczpospolita): Rząd na wniosek ekspertów doprecyzował sposób ustalenia liczby
osób wymaganej do utworzenia procedury zgłoszeń wewnętrznych. Projekt został skierowany
na SKRM. Ustawa jest opóźnioną implementacją dyrektywy UE.
Kodeks wyborczy (Rzeczpospolita): KO przedstawiła projekt przywracający możliwość
głosowania korespondencyjnego. Zdaniem PKW zmiany powinny objąć też m.in. korektę liczby
posłów wybieranych w poszczególnych okręgach.
Podatek Belki (bankier.pl): MF zapowiada przedstawienie propozycji na KERM. Zwolnione z
podatku byłyby dochody z lokat o zapadalności powyżej roku odpowiadające wartości
wynikającej z pomnożenia 100 tys. zł przez stopę depozytową NBP. Obowiązywałaby także
kwota wolna w odniesieniu do inwestycji w akcji, obligacje i TFI wyliczana również jako iloczyn
100 tys. zł i stopy depozytowej lub jej mnożnika. Nie są planowane zmiany w funkcjonowaniu
PPK i OFE. (100 konkretów, KERM) RAPORT  
Z DEBATY PUBLICZNEJ
LEGISLACJA - PROBLEMY - DANE
Departament Oceny 
Skutków Regulacji i Analiz
DZIAŁANIA LEGISLACYJNE11 marca 2024 r. (stan na g. 10:00) 
Policja (Konfederacja.pl): Konfederacja zapowiada złożenie ustawy, która ma ukrócić
“bezkarność Policji”. Przewiduje ona konieczność identyfikacji poprzez numer w oznaczonym,
widocznym miejscu, pozwalający zidentyfikować funkcjonariusza.
Prawa zwierząt (X): W piątek organizacje pozarządowe złożyły w KPRM petycję (120 tys.
podpisów) ws. reformy systemu ochrony zwierząt. Organizacje zapowiadają rozpoczęcie
zbiórki podpisów pod obywatelskim projektem ustawy w tej sprawie.
Wielki Piątek (Interia) : W 2018 roku posłowie PSL złożyli w Sejmie projekt ustawy, zgodnie z
którym Wielki Piątek miał być dniem wolnym od pracy. Nie zapowiada się, aby w najbliższym
czasie Sejm miał go procedować.
Kobiety:
(DGP): Polityczki Lewicy zapowiedziały bezpłatną i legalną aborcję do 12 tygodnia ciąży
jeszcze w tej kadencji Sejmu, wydłużenie urlopu macierzyńskiego dla mam wcześniaków
oraz przygotowanie projektu ustawy likwidującego lukę płacową między kobietami a
mężczyznami.
Wg szefowej KPRP G. Ignaczak-Bandych, prezydent nie podpisze ustawy zezwalającej na
aborcję do 12. tygodnia ciąży. Prezydent złożył własną propozycję zmian przepisów, ale
Sejm nie zajął się nią.
Podatek u źródła (prawo.pl): MF zapowiada wprowadzenie uproszczeń dla podatników w
przepisach o podatku u źródła. Na razie przedsiębiorcy stosują dotychczasowe, skomplikowane
zasady. Coraz dłużej, nawet do 14 miesięcy, trzeba czekać na opinię o stosowaniu preferencji. 
Puszcza Białowieska: 
(portalsamorzadowy.pl): Wójtowie gmin puszczańskich są wśród inicjatorów referendum w
sprawie zarządzania Puszczą Białowieską. Powodem jego organizacji jest protest przeciwko
zaprezentowanemu w Senacie projektowi ustawy o Obiekcie Światowego Dziedzictwa
UNESCO. Ustawę ma popierać ponad 80 organizacji ekologicznych.
(X, Pracownia Bystra): 18 maca rozpocznie się misja UNESCO, której celem jest
sprawdzenie, jak rząd planuje chronić Puszczę. 
 
KONTROWERSJE:
Tabletka “dzień po” (DGP): Prezydent najpewniej nie podpisze ustawy gwarantującej dostęp
do tabletki „dzień po” bez recepty. Decyzji zapadnie najwcześniej 13 marca. (100 konkretów)
Energetyka (portalsamorządowy.pl): Planowany na 2027 rok system ETS2 wiąże się z objęciem
podatkiem gazu, węgla oraz oleju opałowego. Według danych CEEB w Polsce jest 3,6 mln
kotłów na paliwo stałe oraz pond 2,3 mln gazowych.
PROPOZYCJE LEGISLACYJNE W UE:
Praca platformowa (DGP): Ministrowie państw członkowskich podejmą dziś kolejną próbę
osiągnięcia porozumienia w sprawie dyrektywy dot. pracy za pośrednictwem platform
internetowych. Eksperci nie widzą szans na porozumienie. Nic nie wskazuje na to, by Francja,
Niemcy, Grecja i Estonia zmieniły stanowisko. W dodatku potencjalnie do grupy blokującej
mogą dołączyć także Czechy, Irlandia, Grecja, Finlandia, Szwecja i trzy państwa bałtyckie.DZIAŁANIA LEGISLACYJNE
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni 8-11.03 (godz.
9:00-9:00). Źródło: Oprac. własne na podstawie danych SentiOne i infrastruktury Clarin PWr. Usunięto frazy odnoszące się
bezpośrednio do tematów: Sejm, Polska, ustawa, nowelizacja, uchwała, projekt, expose, konkret.Proces legislacyjny “100 konkretów”
DZIAŁANIA LEGISLACYJNE
OPINIE:
Kryptoaktywa (Business Insider) - blokowaniu środków na kontach przez KNF: 
Izabela Deryło (ekspertka podatkowa): Projekt i  jego uzasadnienie milczą o przesłankach do
zastosowania blokady i nie precyzują, czy można odwołać się od decyzji o blokadzie,
ograniczając się jedynie do ogólnych odniesień do przepisów kodeksu postępowania karnego.
Piotr Biernatowski (adwokat): Co wiemy ze stosowania ustawy o AML [przeciwdziałanie
praniu pieniędzy - przyp. DORA], to to że wskazane 96 godzin to czas na reakcję
prokuratury. Jeżeli prokuratura w tym czasie dojdzie do przekonania, że sprawę należy
wyjaśnić, to przedłuży blokadę na sześć miesięcy albo na wiele okresów sześciomiesięcznych,
co też znamy ze stosowania ustawy o AML. 
Sygnaliści (DGP): D. Tokarczyk (adwokat) zwraca uwagę, że wysokie odszkodowanie może
sprzyjać zgłaszaniu nieistotnych naruszeń albo wręcz zdarzeń nieprawdziwych. Minimum 85 tys.
odszkodowania dla sygnalisty traktuję jako formę wynagrodzenia. Zaznacza przy tym, że min.
odszkodowanie za mobbing to minimalne wynagrodzenie za pracę.
Ustawa o cudzoziemcach (ceo.com.pl): Wg ekspertów BCC projekt powinien być poddany
dogłębnej analizie i zmianom, a następnie ponownym konsultacjom. Najwięcej uwag
dotyczy procedury legalizacji pracy za pośrednictwem Modułu Obsługi Spraw (MOS).
Aborcja (forsal.pl): M. Biejat (wicemarszałkini Senatu): Chciałabym bardzo, żeby w Sejmie
odbyło się wysłuchanie publiczne na temat projektów aborcyjnych, żeby zaprosić różne strony,
które zabierają głos w tej sprawie i lekarzy i aktywistki i kobiety.
Pegasus (prawo.pl): Wg Adam Behana (doradca sejmowej komisji śledczej) wyrażenie zgody na
stosowanie środka tak ingerującego w prawa konstytucyjne winno być warunkowane wydaniem
uzasadnienia, a nie odwrotnie. W  obecnym stanie prawym to sędzia musi uzasadniać, czemu nie
przekonały go materiały przedłożone przez służbę.
Fundusz Covid (prawo.pl): S. Dudek (prezes Inst. Finansów Publicznych) zwraca uwagę, że
Fundusz Przeciwdziałania Covid-19 nadal pokrywa wydatki poza ustawą budżetową. Rząd nie
przedstawił do tej pory planów ani deklaracji jego wygaszania.
DZIAŁANIA LEGISLACYJNE
W RZĄDOWYM PROCESIE LEGISLACYJNYM (Rządowe Centrum Legislacji)
Projekt ustawy:
(Biura informacji gospodarczej) o udostępnianiu informacji gospodarczych i wymianie
danych gospodarczych - poprawienie stosowania przepisów ustawy. (MRiT) [uzgodnienia,
konsultacje publiczne, opiniowanie]
Projekty rozporządzeń:
(PKP S.A.) RM ws. wykazu spółek, w których prawa z akcji Skarbu Państwa wykonuje
Prezes Rady Ministrów lub inni członkowie Rady Ministrów, pełnomocnicy Rządu lub
państwowe osoby prawne, w tym jednoosobowe spółki Skarbu Państwa - przekazanie z
ministra właściwego do spraw aktywów państwowych na ministra właściwego do spraw
transportu uprawnień związanych z wykonywaniem w imieniu Skarbu Państwa praw z akcji
i udziałów w Polskich Kolejach Państwowych Spółce Akcyjnej. [Rada Ministrów]
(Wynagrodzenia w prokuraturze) MS ws. wynagrodzenia zasadniczego asystentów i
starszych asystentów prokuratorów - podwyższeniu dolnej granicy wynagrodzeń
zasadniczych asystentów prokuratorów. [uzgodnienia, konsultacje publiczne, opiniowanie]
(Zarobki SWW) MON ws. grup zaszeregowania stanowisk służbowych funkcjonariuszy
Służby Wywiadu Wojskowego i stawek uposażenia zasadniczego w tych grupach oraz
wzrostu uposażenia zasadniczego z tytułu wysługi lat oraz MON ws. dodatków do
uposażenia funkcjonariuszy Służby Wywiadu Wojskowego - wprowadzenie nowych
stawek uposażenie zasadniczego i dodatków w SWW. [uzgodnienia]
(Uzdrowiska) MZ ws. nadania statusu obszaru ochrony uzdrowiskowej części miasta
Pińczów – Osiedlu Zdrojowemu, części sołectwa Włochy – Osiedlu Górki-Włochy i
sołectwom: Pasturka, Bogucice Drugie oraz Grochowiska, położonym na obszarze gminy
Pińczów. [uzgodnienia, konsultacje publiczne]
(Kosztochłonność dyscyplin naukowych) MN ws. współczynników kosztochłonności -
dostosowanie do aktualnej klasyfikacji dziedzin nauki [uzgodnienia, konsultacje publiczne,
opiniowanie]
(Żołnierze) MON ws. dokumentów dyscyplinarnych żołnierzy; MON ws. wzorów
dokumentów sporządzanych w postępowaniu dyscyplinarnym; MON ws. wyróżniania
żołnierzy oraz pododdziałów, oddziałów i instytucji wojskowych - określenie wzorów i
ewidencji dot. m.in. wyróżnień i postępowań dyscyplinarnych [uzgodnienia]
(Transport publiczny) MI ws. wysokości opłat za wydanie zaświadczenia na wykonywanie
publicznego transportu zbiorowego oraz wzoru tego dokumentu - wysokość opłat za
wydanie zaświadczenia na wykonywanie publicznego transportu zbiorowego [opiniowanie]
(Lotniska międzynarodowe) RM ws określenia lotnisk międzynarodowych - nowy katalog
lotnisk międzynarodowych  [uzgodnienia, konsultacje publiczne]
(Klasyfikacja lotnisk) MI ws. klasyfikacji lotnisk i rejestru lotnisk - umożliwienie
wykorzystania podkładu z baz danych obiektów topograficznych lub map topograficznych,
[uzgodnienia]
(Ruch drogowy) MI ws. oceny ryzyka wystąpienia wypadków i dotkliwości ich skutków
oraz kategorii bezpieczeństwa ruchu drogowego - trzystopniowa ocena ryzyka w ruchu
drogowym [uzgodnienia, konsultacje publiczne]
DZIAŁANIA LEGISLACYJNE PROBLEM Y I ZAPOW IADANE PROTESTY
Rolnicy (DGP):
Sobotnie spotkanie premiera z rolnikami nie przyniosło przełomu, ale część organizacji
rolniczych porozumiała się z szefem rządu (OPZZ, Agrounia, izby rolnicze).
Wg Instytutu Gospodarki Rolnej temat Zielonego Ładu i zamknięcia granicy z Ukrainą nie
jest rozpatrywany przez rząd.
Rolnicy zapowiadają rozszerzenie protestów. 20 marca mają one objąć wybrane miasta
wojewódzkie i powiatowe.
W tym tygodniu ruszą prace grupy roboczej składającej się z przedstawicieli rządu i
organizacji rolniczych. Celem jest wypracowanie szczegółów wypłaty rekompensat dla
rolników oraz sposobu przetransportowania z krajowego rynku nadmiaru zboża.
Minister rolnictwa deklaruje, że nie popiera zamknięcia granicy, ponieważ w ostatecznym
rachunku przyniesie to duże straty.
KPEIK (DGP): Wg zaktualizowanej strategii rządu w 2030 r. 11% gospodarstw domowych (1,4
mln) może mieć problem z zaspokojeniem podstawowych potrzeb energetycznych. MKiŚ
zapewnia, że rząd pracuje nad rozwiązaniami adresowanymi do ubogich energetycznie.
Eksperci wyrażają wątpliwości czy koszty społeczne transformacji są traktowane z
wystarczającą powagą. Nie wiadomo jakie rozwiązania zostaną wprowadzone po wygaśnięciu
przepisów mrożących ceny energii. Prace nad planami wykorzystania środków ze Społecznego
Funduszu Klimatycznego są na wstępnym etapie. 
Taryfy dynamiczne (DGP): Taryfy dynamiczne na energię elektryczną wchodzą w życie od
sierpnia. Będą mogli z nich skorzystać tylko odbiorcy mający inteligentne liczniki prądu.
Wyłączanie instalacji OZE (Business Insider): W niedzielę z powodu wysokiej produkcji energii
z wiatru, a także ze względu na niskie zużycie prądu w kraju, operator sieci polecił
zmniejszenie pracy instalacji OZE. Do podobnej sytuacji doszło 3 marca i wielokrotnie w ub.r.
Pozycja polskich firm w Niemczech (dw.com): Przedstawiciele Budimexu mówią o
protekcjonizmie, którego doświadczyli w przetargach na niemieckie zamówienia publiczne.
Izera (wnp.pl): Zmiana zapisów KPO dot. produkcji samochodu Izera może się nie udać.  
Chiński koncern Geely sugeruje produkcję w Jaworznie 300 tys. swoich aut, w tym Izery.
Budownictwo (rmf24): Pilne wydatkowanie funduszy z KPO spowoduje wzrost kosztów
budowy nieruchomości w Polsce. Będzie to efekt braku rąk do pracy w branży budowlanej i
zwiększonego zapotrzebowania na materiały.
Liczba ministrów (rmf24.pl): Gabinet D. Tuska (27 członków konstytucyjny) plasuje się w
pierwszej trójce najliczniejszych rządów w Europie, po rządzie Rosji (31 członków) oraz
Białorusi (30 członków). Rząd wspiera 93 sekretarzy i podsekretarzy stanu. Ministrowie
finansów, klimatu i obrony mają po 7 zastępców.
Tempo legislacji rządowej (politykainsight.pl): W ciągu pierwszych 86 dni rząd D. Tuska
rozpoczął prace nad 30 projektami ustaw, wysłał do Sejmu 15 ustaw, a ministrowie wydali
191 rozporządzeń. Gabinet B. Szydło w tym samym czasie: prace nad 26 projektami, do Sejmu
skierowano 23 projekty, a ministrowie wydali 401 rozporządzeń; pierwszy gabinet M.
Morawieckiego: prace nad 35 projektami, do Sejmu 45 projektów, a ministrowie wydali 439
rozporządzeń; drugi gabinet M. Morawieckiego: prace nad 48 projektami, do Sejmu 33, a
ministrowie wydali 375 rozporządzeń.
       DANE SPOŁECZNO-GOSPODARCZE
Prognozy dot. inflacji (NBP): Według projekcji inflacyjnej w scenariuszu zakładającym
wycofanie działań antyinflacyjnych przez rząd wzrost cen energii może przejściowo
przekroczyć 20% rdr, a ceny żywności wzrosną w IV kw. br. o 6% rdr.
Zatrudnienie (Eurostat): Stopa zatrudnienia spadła o 0,2% kdk w IV kw. 2023 r. (wobec braku
zmian w tym ujęciu w poprzednim kwartale). W ujęciu rocznym odnotowano spadek
zatrudnienia o 0,3% (wobec wzrostu o 0,3% rdr kwartał wcześniej).
Wolne miejsca pracy (GUS): Na koniec IV kwartału liczba wolnych miejsc pracy wynosiła 97,1
tys., o 12,7% mniej kdk - podał GUS. Rdr liczba wolnych miejsc pracy spadła o 9,1%.
Największy spadek w skali roku wystąpił w sekcji informacja i komunikacja.
Bezrobocie rejestrowane (MRiPS): 5,4% na koniec lutego 2024 r. Bez zmian mdm.
REGON (GUS): W lutym zarejestrowano 38.765 firm (+12,2% mdm). Jednocześnie
wyrejestrowano 19,1 tys. podmiotów, tj. o 33% mniej niż w poprzednim miesiącu. Liczba firm
z zawieszoną działalnością wyniosła 758.517, co oznacza wzrost o 0,6% mdm.
Kontrole na granicy z Ukrainą (money.pl): W 2023 r. Główny Inspektorat Jakości Handlowej
Artykułów Rolno-Spożywczych skontrolował na granicy z Ukrainą 19 632 partie produktów
rolno-spożywczych. Wydano 253 decyzje zakazujące wprowadzenia ich do obrotu. Część
produktów zawierała szkodniki, oznaki zgnilizny i pleśni lub były nieprawidłowo oznakowane.
Najem instytucjonalny (PwC): Rynek mieszkań w najmie instytucjonalnym (PRS)  powiększył
się o ok. 2 tys. jednostek w II połowie 2023 r., co było niemal dwukrotnie gorszym wynikiem
niż w pierwszej połowie ub.r. Jednocześnie liczba lokali w budowie wzrosła o 1 000 jednostek.
Ceny paliw (BM Reflex): Ceny paliw na krajowych stacjach powinny pozostać stabilne
przynajmniej do połowy marca.
Koniunktura w rolnictwie (SGH): W I kw. koniunktura w polskim rolnictwie pogorszyła się.
Wartość wskaźnika koniunktury (IRGAGR) obniżyła się w porównaniu z IV kwartałem 2023 r.
o 1,7 pkt., do wysokości -24 pkt.
Wspólna armia państw UE (United Surveys): 60% badanych uważa, że UE powinna utworzyć
jedną wspólną armię na wypadek agresji ze strony Rosji. 
Mechanizm podejmowania decyzji w UE (Opinia24): 61% ankietowanych twierdzi, że UE
powinna w niektórych kluczowych sprawach wprowadzić zasadę głosowania większością
głosów. Za jednomyślnością opowiedziało się 34% badanych. 5% nie ma zdania w tej sprawie. 
Polska w NATO (CBOS):
60% ankietowanych uważa, że przystąpienie Polski do NATO było przełomowym
wydarzeniem o historycznym znaczeniu.
90% popiera członkostwo Polski w Sojuszu. 74% uważa, że stanowi to gwarancję
niepodległości. Dla 82% członkostwo zapewnia Polsce pokój i bezpieczeństwo.
79% ankietowanych sądzi, że Polska może być pewna zaangażowania sojuszników w
ewentualną obronę naszych granic. 83% uważa, że w Polsce powinny stacjonować wojska
innych Państw niż NATO.
Podniesienie 800+ do 1000+ (Ariadna): 47% jest przeciw ew. podniesieniu świadczenia do
kwoty 1000 zł. 38% popiera taki postulat. 15% nie ma zdania w tej sprawie.        BADANIA SPOŁECZNE
GŁÓWNE TEMATY: PORTALE, GOOGLE, X
Wykres przedstawia hasła charakterystyczne
dla najważniejszych tematów na portalu X w
badanym okresie. Miarą wagi poszczególnych
haseł jest wskaźnik popularności, który jest
obliczany na podstawie częstości
występowania hasła i jego pozycji w
zestawieniach cząstkowych. Wartość
wskaźnika dla poszczególnych haseł jest
normalizowana do wartości maksymalnej.Portale informacyjne:
Protest rolników i spotkanie z premierem.
Dyskusja w koalicji nt. prac Sejmu dot. aborcji.
Przygotowania do wyborów w USA i w Polsce wśród konserwatystów. Spór wokół powołania
Prokuratora Generalnego.
Apel papieża Franciszka do Ukraińców o rozpoczęcie negocjacji pokojowych z Rosją.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Spór w sprawie procedowania ustaw dotyczących aborcji (Żukowska: +5 tys.). 
Platforma X 
Echa protestu rolników, w szczególności opinie dot. działań policji (ZOMO, Policja, Kierwińskiego,
Solidarności, Rolnicy, #ProtestRolników, #muremzapolskimmundurem).
Manifest grupy Ostatnie Pokolenie, która apeluje do rządu o podjęcie działań w walce z
kryzysem klimatycznym (Syrenki).Wykresy prezentują słowa kluczowe dla danego tematu, wyodrębnionego przez algorytm topic modeling. Tematy są
ułożone w porządku malejącym, ze względu na udział w debacie (ogół analizowanych materiałów), który podano przy
nazwie tematu. Źródło: Oprac. własne na podstawie autorskiego narzędzia DA.