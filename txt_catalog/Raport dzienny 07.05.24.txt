RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
7 maja 2024 r. 
PREZYDENT (prezydent.pl)
(Wakacje  kredytowe) 2 maja Prezydent podpisał ustawę o zmianie ustawy o wsparciu
kredytobiorców, którzy zaciągnęli kredyt mieszkaniowy i znajdują się w trudnej sytuacji finansowej
oraz ustawy o finansowaniu społecznościowym dla przedsięwzięć gospodarczych i pomocy
kredytobiorcom.
SEJM (sejm.gov.pl, wybrane dot. prac komisji)
(Afera wizowa) Komisja Śledcza do zbadania legalności, prawidłowości oraz celowości działań, a
także występowania nadużyć, zaniedbań i zaniechań w zakresie legalizacji pobytu cudzoziemców na
terytorium Rzeczypospolitej Polskiej w okresie od dnia 12 listopada 2019 r. do dnia 20 listopada
2023 r.
(Płatności bezpośrednie) Wniesiony projekt: Rządowy projekt ustawy o zmianie ustawy o Planie
Strategicznym dla Wspólnej Polityki Rolnej na lata 2023-2027.
ZAPOWIEDZI DZIAŁAŃ I POSTULATY
Praworządność (prawo.pl): Przewodnicząca KE Ursula von der Leyen zapowiedziała w poniedziałek,
że po ponad sześciu latach zamknięta zostanie procedura z art. 7 Traktatu o UE wobec Polski.
Komisja pozytywnie oceniła działania legislacyjne i nielegislacyjne podjęte przez Polskę, by
odpowiedzieć na wątpliwości związane m.in. z niezawisłością sędziów.
Kwota wolna (PAP): Minister A. Domański zapowiedział, że do końca kadencji rządu kwota wolna
od podatku zostanie podniesiona. (100 konkretów)
KRS (tvn24.pl): Minister A. Bodnar potwierdził, że rozmawia z Kancelarią Prezydenta w sprawie
poparcia nowelizacji ustawy o KRS. 
Reforma podatków (money.pl): MF planuje reformę podatków, która ma wejść od 2025 r.  Główna
zmiana, jeśli chodzi o wpływy z podatków, ma polegać na tym, że samorządy dostaną określony
udział w dochodzie, jaki wypracowują ich mieszkańcy, a nie - jak dziś - w pobieranych podatkach.  
PIT stanie się de facto podatkiem samorządowym, w zamian państwo będzie przyznawać lokalnym
władzom mniejsze środki z subwencji budżetowej. Jednocześnie ma się dokonać rewolucja w
subwencjach i janosikowym, tak by minimalizować zjawisko, że jedną ręką państwo odbiera, a drugą
daje. 
Obrona cywilna (InfoSecurity24.pl): wiceminister W. Leśniakiewicz zapowiedział, że ustawa o
ochronie ludności w tym tygodniu trafi do uzgodnień międzyresortowych. 
Zatrudnienie cudzoziemców (DGP): MRPiPS pracuje nad nową ustawą o dostępie cudzoziemców
do rynku pracy. Zatrudnienie cudzoziemców ma być łatwiejsze i szybsze. Projekt ma być
odpowiedzią na aferę wizową.
Likwidacja CBA (InfoSecurity24.pl): minister T. Siemoniak wyraził nadzieję, że ustawa likwidują CBA
będzie uchwalona przed wakacjami.DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
Spółki (PAP): Minister M. Czarnecka zapowiedziała, że Skarb Państwa jest zainteresowany przejęciem
aktywów węglowych od spółek energetycznych, ale musi być to kompatybilne z dostawami węgla z
polskich kopalń.
Biegli sądowi (prawo.pl): W MS rozważane jest zwiększenie znaczenia i rangi opinii prywatnych w
postępowaniach sądowych. Taka opinia mogłaby być wydawana tylko przez certyfikowanych
biegłych, wpisanych na listę biegłych sądowych. Jeśli miałaby znaczenie dla sprawy, strona mogłaby
liczyć na zwrot całości lub części poniesionych kosztów. Prawnicy i biegli sam pomysł chwalą.
Zastrzegają jednak, że równocześnie trzeba zapewnić standardy merytoryczne i etyczne na rynku
biegłych.
Nauka (naukawpolsce.pl): RPO przystąpił do postępowania przed TK ws. przepisu pozwalającego
ministrowi nauki powołać kolejnego "pierwszego" rektora publicznej uczelni. Według RPO, przepis
jest niezgodny z konstytucyjną zasadą autonomii szkół wyższych. Wniosek w trybie kontroli
następczej do TK w tej sprawie skierował 22 lutego prezydent Andrzej Duda. 
Lekarze sądowi (prawo.pl): prezes Naczelnej Rady Adwokackiej, zaapelował do MS o pilne działania
zmierzające do zapewnienia dostępności lekarzy sądowych w każdym okręgu sądowym, a przede
wszystkim zapewnienia ich takiej liczby by mogli realizować powierzone im zadania. A chodzi o
usprawiedliwianie niestawiennictwa z powodu choroby m.in. w sądzie.
Kaucja na butelki (prawo.pl): Projekt nowelizacji ustawy kaucyjnej przewiduje punkty zbiórki
kaucjonowanych opakowań w każdej gminie i zwrot butelek tego samego rodzaju także do małych
sklepów. Przewiduje obowiązek przyjmowania opakowań szklanych także przez sklepy o
powierzchni poniżej 200 mkw., ale tylko takich butelek, w jakich sprzedają napoje. Nie będą musiały
przyjmować butelek plastikowych i puszek. 
Potrącenia z pensji minimalnej (Rz) MRPiPS analizuje kwestię zmiany przepisów dot. potrąceń z
wynagrodzenia pracownika. 
Metawersum (Rz): Biznes apeluje o opracowanie „narodowej strategii metawersum”. Strategia ma
umożliwić budowę ekosystemu łączącego start-upy, uniwersytety, instytucje badawcze i
dostawców rozwiązań VR/AR. Związek Cyfrowa Polska wysłał postulaty biznesu do MC. O ile
Bruksela zajęła się AI, a rząd prowadzi prekonsultacje dotyczące wdrożenia unijnego AI Act, o tyle
w przypadku VR/ AR brakuje podobnego impulsu. 
Policja (InfoSecurity24.pl): Minister M. Kierwiński poinformował, że resort analizuje różne
możliwości, aby funkcjonariuszom, którzy odeszli już ze służby w Policji zaproponować formułę
powrotu na czasowy kontrakt. 
Ustawa o nauce i szkolnictwie wyższym (PAP) Minister D. Wieczorek:  ministerstwo ma ambitne
plany, by projekt nowelizacji ustawy powstał w połowie roku; następnie zostanie poddany
konsultacjom z całym środowiskiem akademickim. Wśród propozycji: wszystkie kierunki, po których
nabywa się jakiekolwiek uprawnienia, muszą podlegać ścisłym rygorom kontroli; studia
podyplomowe, w tym MBA, powinny prowadzić tylko te jednostki, które mają studia I stopnia;
uatrakcyjnienie studiów doktoranckich wysokością stypendiów.
Aborcja (tvp.info): D. Łoboda: Na październik komisja nadzwyczajna ds. aborcji planuje zakończenie
prac i wypracowanie wspólnego projektu nowelizacji ustawy o prawie aborcyjnym.
Mobbing (DGP): Związkowcy ze Związkowej Alternatywy domagają się znacznego zaostrzenia
przepisów antymobbingowych, które obowiązują tylko dla umów o pracę, a sprawcy mobbingu nie
ponoszą żadnych sankcji. 
DZIAŁANIA LEGISLACYJNE DZIAŁANIA LEGISLACYJNE
KONTROWERSJE
Terminale płatnicze (businessinsider.com.pl): Kolejny raz Polska wprowadza większe rygory
prawne niż wymaga tego UE - tym razem chodzi o terminale płatnicze. Dyrektywa wymaga, aby
urządzenia samoobsługowe dostosować do potrzeb osób z niepełnosprawnościami, a ustawa o
dostępności rozszerza ten obowiązek na wszystkie terminale. To oznacza problemy i dodatkowe
koszty dla firm.
Pigułka “dzień po” (RMF24): Wg informacji portalu od początku maja w NFZ aptekarze złożyli
tylko ponad 20 wniosków w sprawie dołączenia do pilotażu programu, który umożliwi im
wystawianie recept na pigułkę "dzień po". W Polsce jest ok 12 tys. aptek. NFZ tłumaczy, że nabór
ruszył w majówkę i trudno traktować tę liczbę jako odzwierciedlenie faktycznego zainteresowania
programem. Część farmaceutów wskazuje jednak na wątpliwości, które dotyczą tego, co robić,
gdy po pigułkę zgłosi się osoba niepełnoletnia.
Kasowy PIT (wyborcza.biz): Wg ekspertów kasowy PIT skomplikuje naliczanie składki zdrowotnej
i może niepotrzebnie zawyżać jej koszty - nie będzie jej górnej granicy. (100 konkretów)
OPINIE
Sygnaliści (kig.pl): Rada Przedsiębiorczości wydała stanowisko, w którym wyraziła zastrzeżenia do
projektu ustawy o ochronie sygnalistów. Wskazano w nim m.in. na brak wystarczających
konsultacji po wprowadzeniu zmian w ostatnich tygodniach, a to przedsiębiorcy będą adresatami
tych rozwiązań. Podkreślono, że  projekt wykracza poza minimalne standardy wynikające z
przepisów dyrektywy, a jednocześnie nie oszacowano oddzielnie potencjalnych kosztów dla
przedsiębiorców czy poszczególnych organów, w tym sądów powszechnych, związanych z
ustanowieniem odpowiednich mechanizmów.
Osoby z niepełnosprawnością (prawo.pl): Dr. M. Kocejko uważa, że potrzebne są systemowe
rozwiązania faktycznie wspierające wchodzenie na rynek pracy i utrzymywanie zatrudnienia przez
osoby z różnymi niepełnosprawnościami. W tej chwili w Polsce problemem jest niski wskaźnik
zatrudnienia osób z niepełnosprawnościami (32,2%), ale też jakość tego zatrudnienia m.in.
wysokość zarobków, stabilność zatrudnienia, warunki panujące w miejscu pracy czy też
poszanowanie praw pracowniczych pracowników z niepełnosprawnością. Obecne podwyższenie
dofinansowań, to sygnał o wzmacnianiu istniejącego systemu niż wyznaczanie są kierunki jego
zmiany.
Delegacje sędziów (DGP): Stowarzyszenie Sędziów Polskich „Iustitia”: Pomysły MS na zmiany w
zasadach delegowania sędziów zatrzymują się na początku drogi i nie usuwają istniejących w tym
zakresie wątpliwości. Główne mankamenty to pozostawienie ministrowi sprawiedliwości prawa
do odwołania sędziego z delegacji bez zachowania jakiegokolwiek okresu uprzedzenia oraz brak
możliwości zaskarżenia takiej decyzji. 
Ustawa deregulacyjna (biznes24.pl): mecenas M. Jaklewicz zauważa, że ustawa, która miała
wprowadzić bardziej przyjazne przedsiębiorcom rozwiązania, nie ogranicza możliwości blokowania
rachunków firm. Wskazuje na chaos legislacyjny związany z systemem blokad, a także
niewystarczającą szybkością działania organów ścigania i brak realnej możliwości zbadania
zasadności  nałożenia blokady. 
Podatek od auta spalinowego (prawo.pl): Rząd wycofuje się z planów wprowadzenia podatku od
samochodów spalinowych, w zamian chce przyznawać dotacje do zakupu i leasingu aut
zeroemisyjnych, w tym elektrycznych. Według ekspertów to dobry pomysł, ale aby program był
realną zachętą do wymiany aut, wymaga jeszcze poprawy. Wątpliwości budzi m.in. limit cenowy
nowego auta - 225 tys. zł oraz próg dochodów 135 tys. zł, który ma uprawniać do wyższej
dopłaty.
DZIAŁANIA LEGISLACYJNE DZIAŁANIA LEGISLACYJNE
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty ustaw:
(Akcyza, MF): o zmianie ustawy o podatku akcyzowym oraz niektórych innych [uzgodnienia,
konsultacje publiczne, opiniowanie]
Wniesione projekty rozporządzeń:
(Licencja, MS): w sprawie wzoru dokumentu licencji doradcy restrukturyzacyjnego oraz wysokości
i sposobu wnoszenia opłaty za jego wydania [uzgodnienia, konsultacje publiczne, opiniowanie]
(Wsparcie rolników, MRiRW): w sprawie określenia dłuższego terminu składania wniosków o
przyznanie pomocy finansowej w ramach Planu Strategicznego dla Wspólnej Polityki Rolnej na
lata 2023–2027 oraz zgłaszania zmian do tych wniosków w 2024 r. [uzgodnienia, konsultacje
publiczne, opiniowanie]
(Żywność, MZ): w sprawie rozpuszczalników ekstrakcyjnych, które mogą być stosowane w
produkcji żywności lub składników żywności [uzgodnienia, konsultacje publiczne, opiniowanie]
(Straż Pożarna, MSWiA): zmieniającego rozporządzenie w sprawie warunków i trybu delegowania
strażaków Państwowej Straży Pożarnej do pełnienia służby poza granicą państwa oraz sposobu i
organizacji działania grupy ratowniczej [uzgodnienia]
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P)
z dni 06-07.05 (godz. 9:00-9:00). Źródło: Opracowanie własne na podstawie SentiOne.Proces legislacyjny “100 konkretów”
       BADANIA SPOŁECZNE DANE SPOŁECZNO-GOSPODARCZE
Rolnicy 
(PAP): Rolnicy protestują podczas Europejskiego Kongresu Gospodarczego w Katowicach.
(radiozet.pl) Rolnicy zapowiedzieli protest w środę w Poznaniu w związku z wizytą szefowej KE.
Ochrona nauczycieli (portalsamorzadowy.pl): Cytowani przez portal pedagodzy podnoszą problem
ryzyka, z jakim wiąże się zawód nauczyciela. Wskazują, że potrzebne jest wypracowanie standardów
ochrony nauczycieli przed agresją.
Zwolnienia w szkołach (portalsamorzadowy.pl): Wg związkowców projekt rozporządzenia w
sprawie ramowych planów nauczania (zastąpienie HiT edukacją obywatelską) i zmniejszona
liczebność rocznika, który rozpocznie naukę w roku szkolnym 2024/2025 będą skutkowały
koniecznością zwolnienia części nauczycieli.  
Turów (PAP): Eksperci grupy Frank Bold złożyli pozew administracyjny przeciwko czeskiemu
Ministerstwu Środowiska. Chcą tą drogą uzyskać pełną informację o wodzie spływającej do kopalni
„Turów” w Polsce. Ich zdaniem część danych jest utajniana przez stronę polską.
Odwrócona hipoteka (tok.fm): Wg danych MS seniorzy w ubiegłym roku zawarli prawie 17 tys. tzw.
umów o dożywocie. Choć ustawa o odwróconym kredycie hipotecznym obowiązuje od dawna, to
banki w Polsce go nie oferują. Emerytom pozostają więc tzw. fundusze hipoteczne, które nie
podlegają takiemu nadzorowi jak banki, a oferowane przez nie usługi finansowe mają niekorzystne
warunki. W 2020 r. RPO (A. Bodnar) zwracał uwagę na ten problem MS, dziś urzędnicy MS
przekonują, że uregulowanie tej kwestii pozostaje poza właściwością resortu.DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE BADANIA SPOŁECZNE
Czterodniowy tydzień pracy (ClickMeeting):
Prawie 70% badanych wybrałoby 4-dniowy tydzień pracy zamiast skrócenia jej godzin w
trakcie 5 dni.
Ok. 40% respondentów uważa, że dochody zarówno pracowników jak i firm w 4-dniowym
tygodniu pracy pozostaną bez zmian.
54% badanych wskazuje, że jeżeli skrócenie tygodnia pracy nie będzie możliwe, rozwiązaniem
mogłoby być więcej pracy zdalnej lub hybrydowej.
Brak wody (SW Research):
68% badanych ma świadomość tego, że w przyszłości zasoby wody będą się kurczyć. 41%
deklaruje, że już teraz mamy za mało wody.
Przeciwdziałanie skutkom suszy (46%) jest w opinii badanych jednym z trzech postulowanych
działań związanych ze zmianami klimatu i środowiska: obok poprawy jakości powietrza (54%) i
przeciwdziałania degradacji środowiska naturalnego (54%).
Rekonstrukcja rządu (SW Research): 43,1% badanych ocenia negatywnie to, że ministrowie i
wiceministrowie zamierzają wystartować w eurowyborach. Pozytywnie nastawionych do tego
pomysłu jest 25,2% badanych, a 31,7% deklaruje obojętność. 
       BADANIA SPOŁECZNE DANE SPOŁECZNO-GOSPODARCZE
PPK (GUS): Aktywa netto funduszy zdefiniowanej daty pracowniczych planów kapitałowych
(PPK) na koniec 2023 r. wyniosły 21,8 mld zł, w porównaniu do 12,0 mld zł na koniec 2022 r.
Eksport do Niemiec (PAP): Federalny Urząd Statystyczny Niemiec podał, że eksport z Polski do
Niemiec w marcu spadł o 11,3% rdr. Od początku roku eksport spadł o 6,1% do 19,97 mld euro.
Kredyty mieszkaniowe (PAP): BIK: Popyt na kredyty mieszkaniowe w kwietniu wzrósł o 58,2%.
rdr Liczba wnioskujących o kredyt mieszkaniowy w kwietniu wzrosła o 55% rdr. Wartość zapytań
o kredyty mieszkaniowe wzrosła o 58,2% r/r w kwietniu.
Sektor budowlany (ISBnews): Barometr EFL: 
Wśród firm budowlanych 36% prognozuje wzrost zamówień, a 1% - spadek w II kwartale br.
Eksperci zauważają, że za dobrymi nastrojami firm budowlanych, mogą iść podwyżki cen ich
usług.
Węgiel (PAP): ARP i TGE: Ceny węgla energetycznego spadły w marcu o 0,8% mdm, a dla rynku
ciepła wzrosły o 1,9%.
Auta (PAP): Aures Holding: Mediana ceny samochodu używanego w kwietniu wyniosła 31,999
tys., o 901 zł mniej mdm. 
Intermodalność (PAP): UTK: Masa przewozów intermodalnych w 2023 roku spadła w Polsce o
6,3% rdr.
Odejście od węgla (PAP): Minister M. Czarnecka: Plan odejścia od wykorzystywania węgla
kamiennego do 2049 r. pozostaje aktualny, natomiast możliwe będzie wcześniejsze zamykanie
niektórych kopalń ze względu na sczerpywanie zasobów lub kwestie bezpieczeństwa.
KPO (PAP): MRiRW: Rząd przesłał do KE II rewizję KPO. Resort wskazał, że zakłada on m.in
zwiększenie o 600 mln euro dla polskiego sektora rolno-spożywczego i wydłużenie czasu na
realizację inwestycji.
Prognozy i opinie:
Zboża (PAP): Prognozy KE: Zbiory zbóż w Polsce w 2024 r. wyniosą ok. 34,898 mln ton, o
około 2,66% mniej niż w 2023 r.
PKB (PAP): Instytut Prognoz i Analiz Gospodarczych spodziewa się, że w 2024 r. tempo
wzrostu PKB przyspieszy do 3%, a w I kwartale wzrost wyniósł 1,6%. 
Eksport (PAP): KIG: Eksport z Polski w marcu 2024 r. spadł o 8,5% rdr do 28,7 mld euro.
GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Wystąpienie sędziego T. Szmydta do białoruskich władz o udzielenie azylu politycznego.
Dyskusje na temat śmierci konia na trasie do Morskiego Oka.
Kontrowersje wokół wystąpienia Marcina Kierwińskiego na Dniu Strażaka.    
Wojna w Izraelu. 
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wystąpienie sędziego T. Szmydta do białoruskich władz o udzielenie azylu politycznego
(Tomasz Szmydt: +50 tys.).
Podpisanie ustawy o wakacjach kredytowych w 2024 r. przez PRP (wakacje kredytowe 2024:
+10 tys.).
Wysokość płacy minimalnej w 2025 r. (płaca minimalna: +2 tys.). 
Rachunki za prąd: +2 tys.
Platforma X
Kontrowersje po wystąpieniu Szefa MSWiA podczas Dnia Strażaka (Protasiewicz, Kierwa,
MSWiA, Ewa Burnett, Pogłos, Jaca, Bobas, Panie Jacku).
Wystąpienie sędziego T. Szmydta do białoruskich władz o udzielenie azylu politycznego
(Ziobry, Białotuś, Łukaszenki, Szmydt, Czeczko, #PisowskiZdrajca, Piebiaka).
Krytyka dot. traktowania koni w Zakopanym po incydencie w drodze na Morskie Oko
(Morskiego Oka).  
Domniemana aktywność rosyjskich trolli w serwisie, w kontekście CPK (Pskowa).
