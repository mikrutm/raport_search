RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
15 maja 2024 r. 
SEJM (sejm.gov.pl):
Na posiedzeniu:
Sprawozdanie Komisji o rządowym projekcie ustawy o zmianie ustawy o pomocy obywatelom
Ukrainy w związku z konfliktem zbrojnym na terytorium tego państwa oraz niektórych innych ustaw.
Sprawozdanie Komisji o rządowym projekcie ustawy o czasowym ograniczeniu cen za energię
elektryczną, gaz ziemny i ciepło systemowe oraz o bonie energetycznym.
Sprawozdanie Komisji Finansów Publicznych oraz Komisji Spraw Zagranicznych o rządowym
projekcie ustawy o zmianie zakresu obowiązywania Umowy o utworzeniu Europejskiego Banku
Odbudowy i Rozwoju, sporządzonej w Paryżu dnia 29 maja 1990 r.
Przedstawiony przez Ministra Zdrowia dokument: Narodowy Program Chorób Układu Krążenia na
lata 2022-2032 - Sprawozdanie za rok 2022 wraz ze stanowiskiem Komisji Zdrowia.
Sprawozdanie Komisji Sprawiedliwości i Praw Człowieka o uchwale Senatu w sprawie ustawy o
zmianie ustawy o Krajowej Radzie Sądownictwa.
Sprawozdanie Komisji Sprawiedliwości i Praw Człowieka o uchwale Senatu w sprawie ustawy o
zmianie ustawy o Krajowej Radzie Sądownictwa.
 Komisje Sejmowe:
Komisja Polityki Społecznej i Rodziny - projekt ustawy o ochronie sygnalistów. 
Komisja Spraw Zagranicznych - pierwsze czytanie rządowego projektu ustawy o ratyfikacji Umowy
między Rządem Rzeczypospolitej Polskiej a Organizacją Narodów Zjednoczonych w sprawie
utworzenia Przedstawicielstwa Biura Narodów Zjednoczonych do spraw Obsługi Projektów w
Warszawie, podpisanej w Nowym Jorku dnia 21 września 2023 r. 
Komisja Finansów Publicznych - rozpatrzenie sprawozdania Podkomisji stałej do monitorowania
systemu podatkowego o rządowym projekcie ustawy o zmianie ustawy o wymianie informacji
podatkowych z innymi państwami oraz niektórych innych ustaw.
Komisja ds. Petycji.
Posiedzenie Komisji Śledczej do zbadania legalności, prawidłowości oraz celowości działań podjętych
w celu przygotowania i przeprowadzenia wyborów Prezydenta Rzeczypospolitej Polskiej w 2020 r. w
formie głosowania korespondencyjnego.
Komisja do Spraw Energii, Klimatu i Aktywów Państwowych; Komisja Administracji i Spraw
Wewnętrznych - rozpatrzenie uchwały Senatu w sprawie ustawy o zmianie niektórych ustaw
związanych z funkcjonowaniem administracji rządowej.
Komisja Ochrony Środowiska, Zasobów Naturalnych i Leśnictwa - omówienie stopnia realizacji i
stanu prac Ministerstwa Klimatu i Środowiska w zakresie leśnictwa, ochrony przyrody, łowiectwa, dla
poniższych dokumentów lub dokumentów które w zakresach zostały zmienione a składają się na
koncepcję Zielonego Ładu UE.
SENAT(senat.gov.pl)
Posiedzenie Komisji Klimatu i Środowiska.DZIAŁANIA LEGISLACYJNE
ZAPOWIEDZI DZIAŁAŃ I POSTULATY
Ozusowanie  umów o dzieło (money.pl):  Resort pracy analizuje możliwość ozusowania umów
zleceń oraz przynajmniej części umów o dzieło - tych stanowiących jedyny dochód pracownika.
To wykonanie części kamienia milowego z KPO. Rząd ma ograniczony czas na podjęcie decyzji,
czy i w jakim zakresie oskładkować umowy cywilnoprawne.
Priorytety polskiej prezydencji (PAP): Fundacja Dajemy Dzieciom Siłę chce przekonać PRM, aby
prawa dzieci znalazły się w priorytetach polskiej prezydencji w Radzie UE. Fundacja postuluje,
aby Polska wyszła z inicjatywą, by rozwiązania z tzw. ustawy Kamilka przyjęła cała wspólnota.
Wzmocnienie wywiadu (Business Insider): PRM poinformował o przeznaczeniu 100 mln zł. na
wzmocnienie Agencji Bezpieczeństwa Wewnętrznego i Agencji Wywiadu. Pieniądze mają
pochodzić z rezerwy celowej Prezesa Rady Ministrów.
Granica polsko-białoruska (PAP Biznes): Wiceszef MSWiA C. Mroczek poinformował, że do
końca tego roku wzmocniona zostanie istniejąca zapora na granicy z Białorusią. W przyszłym
roku zbudowany zostanie układ drogowy niezbędny do skutecznego działania straży granicznej.
Koszt przedsięwzięcia to miliard złotych.
Antykoncepcja awaryjna (RMF24):
Wg portalu farmaceuci mogą wystawiać recepty na pigułkę "dzień po" w 80 aptekach w
kraju (0,5 proc. wszystkich aptek). Redakcja wskazuje, że zgodnie z zapowiedziami rządu
dostęp do antykoncepcji awaryjnej miał być łatwiejszy od maja.
NFZ zapowiedział, że nie będzie karał aptek biorących udział w pilotażowym programie
dotyczącym pigułki "dzień po", jeśli farmaceuta odmówi wydania recepty na antykoncepcję
awaryjną lub będzie wymagał od niepełnoletniej pacjentki zgody rodzica na zakup tabletki.
Bon energetyczny (RMF24): P. Hennig-Kloska zapowiedziała, że pieniądze w ramach bonu
energetycznego będą wypłacane od sierpnia.
Dane w aktach urodzenia (portalsamorzadowy.pl, prawo.pl): Wiceszef MSWiA T. Szymański w
odpowiedzi na pismo RPO zadeklarował, że przy najbliższej nowelizacji przepisów Prawa o
aktach stanu cywilnego uwzględniona zostanie kwestia wprowadzenia fakultatywności
zamieszczania w akcie urodzenia dziecka tzw. „danych krytych”.
Akt o AI: (DGP): Wiceminister D. Standerski poinformował, że resort chce powołać Komisję
Nadzoru nad Sztuczną Inteligencją. Mają się w niej znaleźć osoby reprezentujące instytucje
zajmujące się rynkiem cyfrowym, m.in. UKE, UOKiK, UODO, RPO oraz związki pracodawców.
Staż pracy (prawo.pl): Projekt nowelizacji Kodeksu Pracy, który został wpisany do wykazu prac
RM zakłada, że do okresu zatrudnienia – poza wykonywaniem pracy na podstawie stosunku
pracy i stosunków służbowych – wliczane będą okresy wykonywania pracy i prowadzenia
działalności, jeśli stanowiły tytuł do ubezpieczeń społecznych.
Studenci (prawo.pl): Ułatwienia konsolidacji uczelni mają być receptą na malejącą liczbę
studentów. Minister D. Wieczorek zapowiedział, że w połowie roku do konsultacji trafi projekt
nowelizacji ustawy o szkolnictwie wyższym w tej sprawie. Zmienić się też mają przepisy
dotyczące prowadzenia studiów podyplomowych.
Transport (prawo.pl): Wg portalu białe plamy komunikacyjne likwidowane są za wolno i nie
zawsze tam, gdzie rzeczywiście jest problem. Samorządowcy i przewoźnicy apelują o
nowelizację przepisów o przeciwdziałaniu wykluczeniu komunikacyjnemu i zasad wykonywania
publicznego transportu zbiorowego, w tym funkcjonowania FRPA. Propozycje dot. m.in.
przyznania pierwszeństwa w dofinansowaniu dla związków powiatowo-gminnych, a następnie
powiatom i związkom międzygminnym i dopiero gminom, ujednolicenia zasad rozliczania dopłaty
we wszystkich województwach, likwidacji wymogu odpowiedniej liczby mieszkańców,
wprowadzenia transportu na żądanie oraz utworzenia ogólnopolskiej cyfrowej wyszukiwarki
połączeń. MI widzi potrzebę zmian, ale na razie zbiera uwagi.  
PRAWO UE
Pakt  migracyjny (gazeta.pl): Rada UE ostatecznie zatwierdziła pakt migracyjny. Decyzję podjęli
ministrowie finansów 27 krajów członkowskich na spotkaniu w Brukseli. Przyjęcie paktu oznacza
oficjalny koniec procesu legislacyjnego. 
Europejska agencja chroniąca przed dezinformacją (PAP): Przewodnicząca KE U.von der Leyen
zapowiedziała podczas Szczytu Demokracji w Kopenhadze utworzenie Europejskiej Tarczy
Demokratycznej. Ma to być rodzaj agencji chroniącej przed dezinformacją i operacjami
zagranicznego wpływu na państwa członkowskie UE.
OPINIE
Służby wywiadowcze : 
(X) Ppłk M. Korowaj ocenia, że oprócz AW i ABW wzmocniona powinna być również Służba
Wywiadu Wojskowego.
(prawo.pl): dr hab. Agnieszka Piskorz-Ryn, prof. UKSW: Potrzebujemy systemowej reformy służb
specjalnych. To ABW  i jej pion kontrwywiadu powinien przeciwdziałać takim sytuacjom (jak
ucieczka sędziego T. Szmytda). Osiem ostatnich lat był to dla tej służby czas ogromnych
zawirowań kadrowych, co wiąże się z niespotykanym dotąd spadkiem jej profesjonalizm. Konieczna
jest również pilna zmiana w zakresie zarządzania kontroli operacyjnej. Potrzebujemy również zmian
w samej ustawie o informacjach niejawnych, w tym dotyczących postępowań sprawdzających.
Komisja ds. badania wpływów rosyjskich:
(wnp.pl): Prezydent poinformował, że chciałby, by powołano komisję ds. badania rosyjskich
wpływów. Wskazał, że liczy na to, że jej członkowie będą obiektywni, a podczas prac padną
trudne pytania. Wskazał, że w przeciwnym razie komisja byłaby bytem wyłącznie
propagandowym.
(polsatnews.pl) S. Hołownia ocenił, że kolejna antyrosyjska komisja to zły pomysł. Polityk
zaznaczył, że Polacy nie potrzebują kolejnego kłótliwego politycznego teatru.
W RZĄDOWYM PROCESIE LEGISLACYJNYM (Rządowe Centrum Legislacji)
Projekty ustaw:
(zdrowie, MZ): o zmianie ustawy o ochronie zdrowia przed następstwami używania tytoniu i
wyrobów tytoniowych [uzgodnienia, konsultacje publiczne]. 
Projekty rozporządzeń:
(finansowanie sportu, MRiRW): ws. przekazywania środków z Funduszu Rozwoju Kultury
Fizycznej  [uzgodnienia, opiniowanie].
(wybory do PE, MI): ws. tworzenia obwodów głosowania na polskich statkach morskich w
wyborach do Parlamentu Europejskiego w Rzeczypospolitej Polskiej  [uzgodnienia, opiniowanie].
(informatyzacja, MI): Rady Ministrów ws. Krajowych Ram Interoperacyjności, minimalnych
wymagań dla rejestrów publicznych, minimalnych wymagań dla systemów teleinformatycznych
oraz wymiany informacji w postaci elektronicznej. (SKRM)
       BADANIA SPOŁECZNE DANE SPOŁECZNO-GOSPODARCZE
Odsyłanie migrantów z Niemiec (dziennik.pl): Wg portalu niemiecka policja odsyła do Polski
nielegalnych imigrantów, którzy dostali się do Polski z Białorusi. Cytowany rzecznik niemieckiej
policji tłumaczy, że to rezultat wprowadzenia kontroli granicznych przez Niemcy od 16 października
ub. roku. Według "Die Welt" rok temu odesłanych było 4594 osób, a obecnie 8187.
Nielegalne odpady (DGP): Z informacji redakcji wynika, że żadne z 311 miejsc nielegalnego
składowania odpadów niebezpiecznych, które znajdują się na liście GIOŚ, nie zostało jeszcze
zlikwidowane. Wg portalu na liście znajdowało się m.in. składowisko w Siemianowicach Śląskich,
gdzie w piątek doszło do pożaru. Resort klimatu chce przeznaczyć na likwidację takich miejsc 153
mln zł z rezerwy celowej, ale do tego potrzeba zmiany przepisów. 
Wydatki CBA (RMF24): Wg redakcji Centralne Biuro Antykorupcyjne wyda około 800 tys. zł. na
dwa samochody, mimo, że zgodnie z ogłoszonym projektem instytucja ma zostać zlikwidowana.
Czystki w urzędach (DGP): Nowa władza rozpoczęła przegląd kadr w urzędach wojewódzkich i
ministerstwach. Z pracą żegnają się osoby niemal na każdym stanowisku – od szeregowych
pracowników po dyrektorów. W pierwszej kolejności są rozwiązywane umowy z tzw. ekspertami
zatrudnionymi z pominięciem przepisów o SC. Eksperci są podzieleni w opiniach.
Rosyjska okupacja kamienicy w Gdańsku (F): Rosja zalega już prawie milion złotych za gdańskie
budynki, które użytkuje. Prokuratoria Generalna zamierza upomnieć się o pieniądze. Budynek należy
do Skarbu Państwa, ale administruje nim urząd miasta.
Żeglowność Odry:
(GPC): Nie będzie Transeuropejskiej Sieci Transportową TEN-T na Odrze, bo rząd nie zamierza
poprawiać żeglowności Odry.
(PAP) M. Dorożała: Utworzenie parku narodowego w Dolinie Dolnej Odry nie wpłynie na
żeglowność Odry ani na terminal kontenerowy w Świnoujściu.
Zwroty z tarcz antycovidowych (PB): Przedsiębiorcy, którzy skorzystali z tarcz antycovidowych,
mają zwrócić łącznie 500 mln zł. Do jesieni będzie ich jeszcze więcej. To efekt oceny CBA.
Lista  chorób genetycznych (DGP): MRPiPS wycofało się z opracowania listy schorzeń
genetycznych, która miała stanowić podstawę do wydawania chorującym dzieciom orzeczeń o
niepełnosprawności na okres do skończenia 16 lat. Do powiatowych zespołów trafią wytyczne,
którymi mają się kierować lekarze orzecznicy. 
BHP (DGP): Od 17 maja br. pracodawcy muszą zapewnić monitor lub podstawkę, a także klawiaturę
i mysz osobom pracującym na laptopach. Firmy mają różne podejście do wdrożenia tych regulacji,
zwłaszcza gdy chodzi o pracę zdalną.
Urzędówki  adwokatów (DGP): MS nie popiera pomysłów NRA zmierzających do usprawnienia
wypłaty wynagrodzeń prawnikom z urzędu. Resort nie zajmuje stanowiska w sprawie podwyższenia
stawek.
Prawo o odbudowie przyrody (NRL)
(gazeta.pl): Grupa 11 państw UE podjęła inicjatywę "ostatniej szansy", by uratować przełomowe
prawo dotyczące ochrony przyrody. W liście apelują m.in. do Polski i Węgier, by poparły projekt,
który po długich negocjacjach utknął na ostatniej prostej.
(onet.pl):  List otwarty z apelem o poparcie NRL skierowała do PRM grupa 215 naukowców
reprezentujących różne instytucje naukowe w Polsce.
Obwodnica Augustowa (polsatnews.pl): Rolnicy z Podlasia są oburzeni tym, jak potraktowały ich
władze podczas budowy obwodnicy Augustowa. Twierdzą, że po wywłaszczeniu dostali zbyt niskie
odszkodowania za grunty. Wskazują też na duże różnice w wycenie podobnych działek.DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE DANE SPOŁECZNO-GOSPODARCZE
Inflacja (GUS): Ceny towarów i usług konsumpcyjnych w kwietniu 2024 r. w porównaniu z
kwietniem ub. roku wzrosły o 2,4% (przy wzroście cen usług – o 6,2% i towarów – o 1,1%).
PKB (GUS): Wg szybkiego szacunku PKB niewyrównany sezonowo w 1 kwartale 2024 r.
zwiększył się realnie o 1,9% rok do roku wobec spadku o 0,4% w analogicznym okresie 2023 r. 
Obroty towarowe (GUS): Obroty towarowe handlu zagranicznego w styczniu - marcu 2024 r.
wyniosły w cenach bieżących 376,8 mld PLN w eksporcie oraz 361,7 mld PLN w imporcie.
Dodatnie saldo ukształtowało się na poziomie 15,1 mld PLN, podczas gdy w analogicznym okresie
2023 roku wyniosło 15,2 mld PLN. W porównaniu z analogicznym okresem 2023 roku eksport
spadł o 12,4%, a import o 12,8%. Nadwyżka w obrotach towarowych handlu zagranicznego po
marcu wyniosła 3,5 mld euro.
Nadwyżki (NBP): Nadwyżka na rachunku bieżącym w marcu 2024 r. wyniosła 325 mln euro
wobec konsensusu nadwyżki 600 mln euro.
Apteki (GUS): W końcu 2023 r. działalność prowadziło 11,5 tys. aptek (ogólnodostępnych i
zakładowych) oraz 1,1 tys. punktów aptecznych, w których pracowało 57,8 tys. magistrów
farmacji i techników farmaceutycznych.
Umowy zlecenie (GUS): W ostatnim dniu września 2023 r. pracę na podstawie umów zlecenia i
pokrewnych wykonywało w Polsce 2349,8 tys. osób. Spośród nich 992,6 tys. osób równolegle
wykonywało pracę kwalifikującą je do pracujących w gospodarce narodowej.
Inflacja (Biuro Inwestycji i Cykli Ekonomicznych): W maju wskaźnik przyszłej inflacji w Polsce
wzrósł o 1,2 pkt. mdm i osiągnął 83,1 pkt. Autorzy badania alarmują, że przybywa składowych
działających w kierunku ponownego wzrostu inflacji.
Percepcja cen (Inquiry): Odsetek badanych, którzy uważają, że ceny produktów spożywczych
nadal rosną wynosił 56%, o 12 pkt. proc. mniej niż w grudniu 2023.
Koniunktura w polskim przemyśle przetwórczym (Instytut Rozwoju Gospodarczego SGH): W
kwietniu koniunktura w polskim przemyśle przetwórczym pogorszyła się. Wartość wskaźnika IND
SGH wyniosła -4,0 pkt, o 9,5 pkt mniej niż w marcu i o 2,9 pkt więcej niż przed rokiem.
Samochody (Polski Związek Przemysłu Motorowego): W pierwszej dekadzie maja w Polsce
zarejestrowano o 20,3 proc. więcej rdr nowych samochodów osobowych i dostawczych.
Nieruchomości komercyjne (JLL): W pierwszym kwartale 2024 r. całkowita wartość transakcji w
Polsce w obszarze nieruchomości komercyjnych wyniosła ok. 375 mln euro, osiągając najniższy
poziom od 2010 r.
Zrównoważony rozwój (PIE): Polskie firmy są na wstępnym etapie wdrażania celów
zrównoważonego rozwoju: systematyczne działania na rzecz realizacji przynajmniej niektórych z
nich deklaruje 64 proc. dużych firm oraz 7 proc. średnich.
Sprzedaż w aptekach (PEX PharmaSequence): Wartość sprzedaży w aptekach w Polsce wzrosła
w kwietniu o 13,4 proc. rdr do 4.628,8 mln zł.
Prognozy:
PKB (EBOiR): Bank podniósł prognozę wzrostu PKB Polski w 2024 r. o 0,2 pkt. proc. do 2,9
proc. W 2025 r. EBOiR prognozuje wzrost na poziomie 3,5 proc.
PKB (KE): KE podwyższyła prognozy wzrostu PKB w Polsce w 2024 r. ma to być 2,8 proc., a
w 2025 r. 3,4 proc. Wzrost PKB Unii w 2024 r. na poziomie 1 proc. i 0,8 proc. w strefie euro.
Inflacja (KE) KE obniżyła prognozę dla inflacji w Polsce na 2024 rok z 5,2 proc. do 4,3 proc., a
na 2025 rok z 4,7 proc. do 4,2 proc.
Bezrobocie (KE): Stopa bezrobocia ma w Polsce nieznacznie wzrosnąć w 2024 r., ale
pozostanie na historycznie niskim poziomie ok. 3 proc. w obliczu negatywnych tendencji
demograficznych.
       BADANIA SPOŁECZNE BADANIA SPOŁECZNE
Bezpieczeństwo (CBOS):
81% badanych jest zdania, że wojna w Ukrainie zagraża bezpieczeństwu Polski (-2 pkt. proc.
wobec poprzedniego pomiaru w marcu). 
56% popiera przyjmowanie uchodźców z Ukrainy (-5 pkt. proc.).
59% ocenia, że zbrojny atak Rosji na państwa NATO jest prawdopodobny w ciągu 3
najbliższych lat (+2 pkt. proc.).
W przypadku zbrojnego ataku Rosji na Polskę:
44% badanych w jakiś sposób wspierałoby obronę kraju (uczestnicząc w walkach - 14%, lub  
pomagając inaczej, np. poprzez uczestnictwo w akcjach pomocowych - 30%).
26% starałoby się żyć mniej więcej tak jak wcześniej.
20% wyjechałoby w bezpieczne miejsce (w kraju - 4%; za granicą - 16%).
10% nie ma opinii w tej sprawie.
Aktualnie większość respondentów (62%) nie przygotowuje się w żaden sposób do wojny.
Najpopularniejsze formy przygotowań do ew. konfliktu to sprawdzanie zaleceń dot.
postępowania w przypadku wybuchu konfliktu (19%) i poszukiwanie informacji o pobliskich
schronach (18%).
Sprzedaż alkoholu (IBRiS):
63,4% popiera zakaz reklamy napojów alkoholowych, a 32,2% jest temu przeciwna.
64,1% jest przeciwko wprowadzeniu zakazu sprzedaży alkoholu w sklepach po godz. 22. Za
takim zakazem jest 34,4%. 
57,7% popiera sprzedaż alkoholu za pośrednictwem internetu. Przeciw jest 35,6%.
55,4% badanych jest przeciwko wprowadzeniu zakazu sprzedaży alkoholu na stacjach paliw.
Pomysł popiera 42,9%.
Sytuacja osób LGBTIQ (Agencji Praw Podstawowych UE):
72% ankietowanych osób LGBTIQ stwierdza, że unika publicznego trzymania za rękę swojego
partnera (średnia w UE – 53%). 34% otwarcie deklaruje, że jest osobą LGBTIQ (w UE – 51%). 
24% czuło się dyskryminowanych w pracy (w UE – 19%). 44% stwierdziło, że dyskryminacja
wpływa na niektóre dziedziny ich życia (w UE – 37%).
16% stwierdziło, że zostało zaatakowanych w ciągu ostatnich pięciu lat, a 6% – w ciągu
ostatniego roku. 58% stwierdziło, że było nękanych z powodu bycia osobą LGBTIQ. 
60% uczniów LGBTIQ stwierdziło, że było w szkole wyśmiewanych lub nękanych z powodu
swojej orientacji lub tożsamości (w UE - 67%). 20% ankietowanych uczniów stwierdziło, że w
szkole zawsze był ktoś, kto bronił ich praw.
62% ocenia, że w ostatnich latach wrogość i nietolerancja wobec osób LGBTIQ w Polsce
wzrosła. Tylko 4% badanych stwierdziło, że rząd efektywnie walczy z tym zjawiskiem. 
Klimat (Opinia24):
Ideę neutralności klimatycznej Europy popiera 58,2% badanych. Negatywny stosunek do tych
zmian wyraża 39,4%. 
73,8% uważa, że działania UE nie mają sensu, jeśli na neutralność nie zdecydują się takie kraje
jak Chiny, USA i Indie. Odmiennego zdania jest 21,2%.
59,6% ocenia, że ograniczenia wprowadzane przez UE dot. samochodów spalinowych to z
różnych względów zły pomysł. 36,5% udziela przeciwnej odpowiedzi.
AI w przedsiębiorstwach (EY): 27% badanych dyrektorów planuje wprowadzenie nowych
technologii, jednak priorytetami są takie kwestie jak: rekonfiguracja łańcucha dostaw (47%) oraz
inwestowanie w nowe produkty i usługi (40%).
Wśród tematów i trendów na popularnych portalach informacyjnych wyróżniają się:
Prace komisji ds. afery wizowej. 
Zatwierdzenie paktu migracyjnego przez Radę UE.
Wizyta A. Blinkena w Ukrainie.
Wypowiedzi PRM o wpływach rosyjskich w Polsce.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Przyjęcie przez Radę UE paktu migracyjnego (pakt migracyjny: +5 tys.).
Wstrząs w kopalni Mysłowice-Wesoła (Kopalnia-W esoła: +2 tys.).
Prace komisji śledczej ds. afery wizowej (Jadwiga Emilewicz: +2 tys.). 
Platforma X
Wypowiedź PRM o wpływach rosyjskich (#AlbozRuskiemAlbozTuskiem).
Pożary w Polsce (Bytom, Marywilskiej, Trzaskowski, Grodzisku Mazowieckim).
Przyjęcia paktu migracyjnego (Rada UE).
Wstrząs w kopalni Mysłowice-Wesoła (Mysłowice-W esoła).
Komisja ds. afery wizowej (Szczerba, Maciej W ąsik).
Komisja ds. Pegasusa (Pawlaka).
Izrael: działania w Strefie Gazy i Rafah (Izrael).GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów
spoleczno-politycznych
(pominięto np. sport) na portalu X
w badanym okresie. Miarą wagi
poszczególnych haseł jest
wskaźnik popularności, który jest
obliczany na podstawie częstości
występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.
