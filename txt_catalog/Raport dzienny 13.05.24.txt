RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
13 maja 2024 r. 
SEJM (sejm.gov.pl):
Komisja Śledcza do zbadania legalności, prawidłowości oraz celowości czynności operacyjno-
rozpoznawczych podejmowanych m.in. z wykorzystaniem oprogramowania Pegasus.
Komisja Śledcza do zbadania legalności, prawidłowości oraz celowości działań, a także
występowania nadużyć, zaniedbań i zaniechań w zakresie legalizacji pobytu cudzoziemców na
terytorium Rzeczypospolitej Polskiej.
Lubelski Zespół Parlamentarny - tematem bezpieczeństwo w województwie.
PREZYDENT (prezydent.pl):
Komunikat z piątku (10 maja) - Prezydent RP Andrzej Duda podpisał 9 maja 2024 r.:
ustawę z dnia 26 kwietnia 2024 r. o zmianie ustawy o samorządzie gminnym oraz niektórych innych
ustaw,
ustawę z dnia 26 kwietnia 2024 r. o zapewnianiu spełniania wymagań dostępności niektórych
produktów i usług przez podmioty gospodarcze.
ZAPOWIEDZI DZIAŁAŃ I POSTULATY
Zasiłek pogrzebowy (Rz): Z projektu nowelizacji ustawy o emeryturach i rentach z FUS oraz
niektórych innych ustaw, który trafił właśnie do uzgodnień, wynika, że kwota wypłacana z tytułu
pochówku ma wzrosnąć do 7 tys. zł i być co roku waloryzowana.
Staż pracy (money.pl): Od 2026 r. do stażu pracy, od którego zależy wiele uprawnień
pracowniczych czy dostęp do wyższych stanowisk w firmie, zaliczany ma być także okres
przepracowany w ramach jednoosobowej działalności gospodarczej, umów takich jak umowa
zlecenie czy pracy podjętej za granicą. Tego chce resort pracy.
System kaucyjny (bankier.pl): MKiŚ zapowiedziało, że termin faktycznego startu systemu
kaucyjnego w Polsce będzie zależeć od stopnia przygotowania i zaangażowania operatorów.
Wsparcie sadowników (PAP): Minister C. Siekierski zapowiedział wsparcie dla sadowników, których
uprawy zostały zniszczone przez kwietniowe przymrozki. Wśród proponowanych rozwiązań
wymienił dopłaty hektarowe, ograniczenia podatkowe i tanie kredyty.
Komisja ds. wpływów rosyjskich (TVN24): Minister M. Berek zapowiedział, że przyjęcie projektu
ustawy o komisji ds. wpływów rosyjskich zostało zaplanowane na 21 maja.
Celebranci ślubni (DGP): Kierownicy urzędów stanu cywilnego i branża ślubna chcą, aby
małżeństwa można było zawierać przed celebrantami ślubnymi. Dziś to wyłączna kompetencja
urzędników. To coraz większy problem, bo już połowa wszystkich ślubów w Polsce to te cywilne, z
czego 20-30% udzielanych jest poza urzędem.
Ustawa antyflipperska (PAP): Wicemarszałkini M. Biejat poinformowała, że Lewica nie rezygnuje z
tzw. ustawy antyflipperskiej. Złożony w marcu projekt wrócił do klubu z prośbą o uzupełnienie
szczegółów dotyczących kosztów wprowadzenia proponowanych rozwiązań (m.in. podniesienie
stawki podatku od sprzedaży mieszkań w krótkim czasie od ich zakupu).DZIAŁANIA LEGISLACYJNE
Granica polsko-białoruska (onet.pl): Podczas wizyty w Wojskowym Zgrupowaniu Zadaniowym
Podlasie PRM zapowiedział wzmocnienie infrastruktury na granicy i większą ochronę prawną
żołnierzy i funkcjonariuszy pełniących tam służbę. Premier wskazał również, że nie ma limitów
środków, jeśli chodzi o bezpieczeństwo Polski. "Nie będzie także limitów, jeśli chodzi o
zabezpieczenie granicy" - powiedział.
Reforma rezerw Sił Zbrojnych (wp.pl): Generał W. Kukuła, szef sztabu generalnego WP,
zapowiedział zmiany w systemie zarządzania rezerwami. Chodzi m.in. o trwałe powiązanie
rezerwisty z jednostką wojskową i wdrożenie koncepcji służby powszechnej, która będzie równać
wszystkie formy służby wojskowej i dawać takie same szanse rozwoju kariery niezależnie od tego,
jaki rodzaj służby wojskowej się pełni.
Wiatraki (businessinsider.com.pl): Inwestorzy oczekują pilnego przyjęcia nowych regulacji dot.
budowy wiatraków. Prezes Polskiego Stowarzyszenia Energetyki Wiatrowej: Zakładamy, że
wrócimy do odległości wiatraków od zabudowań wskazanych wcześniej przez branżę, czyli 500 m.
Aktywny rolnik (PAP): W. Kosiniak-Kamysz przedstawił zasady programu „Aktywny rolnik”, to
program który ma zwiększyć dopłaty dla rolników w celu modernizacji gospodarstw. 
Nielegalne składowiska śmieci (PAP): Wiceminister A. Sowińska zapowiedziała po pożarze
składowiska w Siemianowicach Śląskich zmiany w prawie, które ułatwią ściganie przestępców 
       i zapobieganie powstawaniu nowych składowisk, szczególnie substancji niebezpiecznych.
Instytut Różnorodności Językowej Rzeczypospolitej (IAR): MKiDN powołało Instytut
Różnorodności Językowej Rzeczypospolitej. Jego głównym zadaniem jest popularyzowanie
wiedzy o różnorodności językowej Polski, szczególnie w zakresie języków i odmian językowych
używanych współcześnie na terytorium Polski.
Podatki (Prawo.pl): Krajowa Izba Doradców Podatkowych postuluje wprowadzenie ulgi w
podatkach dochodowych -  PIT i CIT dla przedsiębiorców i osób fizycznych. Izba proponuje, by
ulga objęła dodatkowe odliczenie wydatków na m.in. szkolenia, poprawę cyberbezpieczeństwa i
zakup specjalistycznego sprzętu. Celem jest zwiększenie poziomu poczucia bezpieczeństwa
obywateli, przede wszystkim w sytuacjach kryzysowych. 
Wakacje kredytowe (PAP): Kancelaria Prezydenta poinformowała, że prezydent skierował do TK
nowelizację ustawy o wsparciu kredytobiorców, która zakłada przedłużenie wakacji kredytowych
na 2024 rok. Do TK trafią też nowele ustaw m.in. o rachunkowości i o kredycie konsumenckim.
Komisja śledcza ds. afery hejterskiej (PAP): K. Gasiuk-Pihowicz uważa, że należy powołać komisję
śledczą, która wyjaśniłaby tzw. aferę hejterską w Ministerstwie Sprawiedliwości.
Reforma szpitali (Prawo.pl): Minister I. Leszczyna zapowiedziała, że nierentowne porodówki będą
przekształcane w odziały opieki długoterminowej lub ginekologiczne. MZ opracowało mapę
porodówek, które zostaną zachowane, mimo że rodzi się w nich niewiele dzieci, bo są jedyne w
danym regionie. Placówki te będę dofinansowane ryczałtowo tak, by były w stanie się utrzymać –
podkreśliła minister. 
Izera (PAP): Spółka ElectroMobility Poland uzyskała pozwolenie na budowę zakładu
produkcyjnego w Jaworznie. Formalnie umożliwia to rozpoczęcie prac budowlanych.DZIAŁANIA LEGISLACYJNE DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
PRAWO UE
Media (politykainsight.pl): Prawo o wolności mediów (European Media Freedom Act – EMFA)
formalnie weszło w życie 7 maja, ale większość jego przepisów zacznie obowiązywać w 2025 r.
Dotychczas UE nie dysponowała precyzyjnymi przepisami o ochronie mediów. Wg PI EMFA może
utorować drogę do skutecznego systemu ochrony mediów w UE, jeśli KE zdecyduje się na
egzekwowanie wymogów tego prawa w przypadku konkretnych naruszeń w krajach Unii.
Musiałaby to robić za pomocą postępowań dyscyplinujących kraje członkowskie prowadzących
do wyroków TSUE. 
KONTROWERSJE
Babciowe (Rz): Wg redakcji projektując ustawę, która wprowadzi nowe świadczenie dla rodziców,
rząd zapomniał m.in. o aplikantach Krajowej Szkoły Sądownictwa i Prokuratury, co udało się
naprawić jeszcze w Sejmie. Eksperci zwracają jednak uwagę, że przepisy w obecnym kształcie nie
przewidują też wsparcia m.in. dla osób pobierających świadczenie pielęgnacyjne, a także dla
członków rad nadzorczych.
Renta socjalna (PAP): Sejmowa podkomisja przyjęła poprawki do obywatelskiego projektu ustawy
w sprawie podwyższenia renty socjalnej. Według jednej z nich uprawnionym do renty będzie
przysługiwał dodatek w kwocie stanowiącej różnicę między tym świadczeniem a wysokością
minimalnego wynagrodzenia. A. Dudzińska z fundacji "Ordo Amoris" ocenia, że poprawki
całkowicie zmieniają pierwotny kształt projektu i wprowadzają kadłubkowe rozwiązanie w postaci
nowego świadczenia, co nie jest w ogóle konsultowane.
#naStart:
(Radio Zet, Bezprawnik.pl): Wicepremier K. Gawkowski poinformował, że program dopłat do
kredytów na mieszkanie „Kredyt na start” może być zastąpiony innym rozwiązaniem. W
ministerstwie rozwoju trwają prace nad zmienioną formułą programu. 
(PR3): Ustępujący szef MRiT K. Hetman poinformował, że w resorcie rozważane jest
wprowadzenie limitu ceny metra kwadratowego mieszkania jako bezpiecznika.
Bezpieczeństwo kobiet (GW): W powołanym przez minister zdrowia zespole ds. bezpieczeństwa
kobiet nie ma aktywistek aborcyjnych, co krytykują przedstawicielki Aborcji Bez Granic.
KRS (DGP): Przedstawiciele środowisk zaangażowanych w protesty w obronie praworządności
wskazują, że na skutek senackiej poprawki skład nowej KRS może być niekonstytucyjny.
Wprowadzona przez senatorów zmiana do ustawy o KRS, zgodnie z którą w wyborach do nowej
Rady będą mogli startować neosędziowie, może spowodować, że w składzie nowej KRS znajdą się
osoby, które nigdy nie były sędziami.
mObywatel (DGP): Zmiana dot. kodu źródłowego aplikacji została wprowadzona jako poprawka
poselska do innej ustawy. Przyjęto rozwiązanie, które pozwala opublikować tylko część kodu
mObywatela. Redakcja spekuluje, że otworzy to drzwi dla teorii spiskowych. 
Apteki (DGP): W najbliższym czasie branża farmaceutyczna nie powinna spodziewać się
liberalizacji kontrowersyjnych przepisów znanych jako Apteka dla aptekarza 2.0. Resort nie
traktuje tego problemu jako priorytetu. Na razie są zbierane opinie oraz analizy, które mają
posłużyć do utworzenia wewnętrznego raportu. W najbliższym czasie nie należy się spodziewać
propozycji legislacyjnej w tym zakresie. 
OPINIE
Ustawa o działach (PB): Portal zwraca uwagę, że wciąż brakuje ustawy o zmianie niektórych
ustaw związanych z funkcjonowaniem administracji rządowej, w tym bardzo ważnej o działach.
Senat wprowadził 9 maja kilkanaście poprawek legislacyjnych. Poprawki zostaną rozpatrzone
przez Sejm 15 maja. Uwzględniając czas na decyzję podpisową i publikację, najbliższy realny
termin merytorycznego rozpoczęcia działalności przez Ministerstwo Przemysłu to 1 lipca 2024 r.
Rekompensaty za badania prywatne (DGP): MZ obawia się, że wprowadzenie rekompensat za
badania prywatne dla pacjentów, którzy miesiącami czekają na termin u specjalisty na NFZ,
doprowadzi do nadużyć. Trwa ocena ryzyka takiego rozwiązania. 
Wakacje składkowe (fakt.pl): Wg redakcji pracujący na swoim mogą być rozczarowani, bo w
kampanii wyborczej obiecywano świadczenie urlopowe w wysokości połowy minimalnego
wynagrodzenia.
Wykorzystywanie zwierząt (onet.pl): A. Skupień, starosta tatrzański, poinformował, że nigdy nie
zgodzi się na całkowite wycofanie koni z trasy do Morskiego Oka. Ministra P. Hennig-Kloska
zapowiada przyjazd do Zakopanego i rozmowy z zainteresowanymi stronami na temat poprawy
losu koni. Wg redakcji nieoficjalnie mówi się, że resort będzie optował za zastąpieniem wozów
konnych meleksami, czemu sprzeciwiają się górale. 
Inflacja (PAP): Prezes NBP Adam Glapiński: Inflacja w kolejnych kwartałach na pewno wzrośnie, w
przypadku podwyższenia cen energii wskaźnik inflacji na koniec roku istotnie przekroczy 5%.
Dodał, że skala wzrostu inflacji jest obarczona wielką niepewnością.
W RZĄDOWYM PROCESIE LEGISLACYJNYM (Rządowe Centrum Legislacji)
Wniesiony projekt rozporządzenia:
(legitymacje, MI): ws. wzorów legitymacji służbowych pracowników państwowej służby
hydrologiczno-meteorologicznej oraz państwowej służby do spraw bezpieczeństwa budowli
piętrzących [uzgodnienia, opiniowanie].
Wniesiony projekt ustawy:
(zasiłek pogrzebowy, MRPiPS): o emeryturach i rentach z Funduszu Ubezpieczeń
Społecznych oraz niektórych innych ustaw [uzgodnienia] (100 konkretów)DZIAŁANIA LEGISLACYJNE DZIAŁANIA LEGISLACYJNE
       BADANIA SPOŁECZNE DANE SPOŁECZNO-GOSPODARCZE
Ucieczka sędziego (Rz): Wg redakcji T. Szmydt już sześć lat temu mógł stracić status sędziego, ale
wytoczona mu dyscyplinarka za udział w aferze hejterskiej do dziś jest zawieszona.
Afera wizowa w uczelniach (DGP): Nawet kilkadziesiąt tys. osób mogło przyjechać do Polski pod
pretekstem studiowania. MSWiA potwierdza, że powołano międzyresortową grupę roboczą do
wyeliminowania nieprawidłowości w systemie wizowym.
Pożary:
Hali targowej w Warszawie (Rz): Kompletne zniszczenie obiektu przy ul. Marywilskiej to straty
nie tylko dla 1,4 tys. firm prowadzących tam działalność. Sklepy na terenie hali były miejscem
zaopatrzenia nie tylko klientów indywidualnych, ale również biznesów z całego kraju. Wojewoda
i władze miasta będą rozmawiać o pomocy dla kupców i przyszłości obiektu.
Nielegalne składowisko śmieci w Siemianowicach Śląskich (PAP): W piątek rano zapaliło się
składowisko obejmujące ok. 6 tys. mkw.
Zajezdni autobusów w Bytomiu (tvn24.pl): W nocnym pożarze doszczętnie spłonęło 10
autobusów, kolejne zostały uszkodzone.
Protest przeciw Zielonemu Ładowi (GPC): Wg redakcji ponad 200 tys. ludzi wzięło udział w marszu
pod hasłem „Precz z Zielonym Ładem”, który w piątek przeszedł ulicami Warszawy. Protestujący
domagają się referendum dotychczasowego przyjęcia unijnych przepisów i zapowiedzieli złożenie w
tej sprawie podpisów w Sejmie.
Odmowy przyłączy OZE (DGP): Wg sprawozdania URE 2023 rok przyniósł kolejny rekord odmów
przyłączenia do sieci elektroenergetycznej. Firmy energetyczne tłumaczą to przeszkodami
technicznymi. Prezes URE ma jednak wątpliwości, czy wszystkie decyzje odmowne są uzasadnione i
postuluje zmiany w prawie, tak aby mógł je realnie weryfikować.
Uporczywa terapia (DGP): Rezydent anestezjologii, który nie podjął reanimacji pacjenta w Gorzowie
Wielkopolskim, odpowie za zabójstwo. Część lekarzy boi się, że sprawa zwiększy skalę tzw.
uporczywej terapii.
Śnięte ryby w Kanale Gliwickim (Rz): W maju z Kanału Gliwickiego wyłowiono półtorej tony
śniętych ryb. Redakcja zwraca uwagę, że mimo zapowiedzi dot. ochrony rzek, którą PRM złożył w
exposé, nie ogranicza się pozwoleń wodno-prawnych.
Podwyżki dla zarządu w PWPW (tvn24.pl): Nowy zarząd Polskiej Wytwórni Papierów
Wartościowych, otrzymał podwyżkę z 30 do 50 tys. zł. Portal zwraca uwagę, że psuje to atmosferę
wewnątrz Wytwórni, gdzie trwa dialog z zarządem o podwyżki dla pracowników.
Sztuczna inteligencja (parkiet.pl): W opinii redakcji Polska jest daleko w tyle za liderami rewolucji SI.
Portal ocenia, że potrzeba tu pilnych zmian – przede wszystkim w edukacji, infrastrukturze – oraz
sporych inwestycji.
Zapasy paliw (parkiet.pl): Spółki Unimot, Anwim, Orlen i MOL domagają się, aby większą
odpowiedzialność za magazynowanie diesla i benzyn wzięło na siebie państwo. W ten sposób firmy
ponosiłyby mniejsze niż dziś koszty finansowe, logistyczne i obciążenia administracyjne. W zamian
mogłaby wzrosnąć tzw. opłata zapasowa. Firmy chcą również inwestycji w nowe magazyny paliw.
Rolnicy w Sejmie zaczynają strajk głodowy (TV Republika): Rolnicy w Sejmie zaczynają strajk
głodowy. Żądają spotkania z premierem D. Tuskiem.
Czyste powietrze (money.pl): W piątek NFOŚiGW poinformował, że producenci i importerzy pomp
ciepła dostaną więcej czasu na dostosowanie się do zmian w programie, by ich urządzenia mogły
znaleźć się na tzw. liście ZUM (zielonych urządzeń i materiałów). Izba Gospodarcza Urządzeń OZE
jest krytyczna wobec decyzji Funduszu. Ocenia, że jest ona efektem nacisków importerów
chińskich, niespełniających norm, pomp ciepła. Minister P. Hennig-Kloska zapowiedziała, że przyjrzy
się decyzji Funduszu.DZIAŁANIA LEGISLACYJNE PROBLEM Y I ZAPOW IADANE PROTESTY
Nielegalne części gazociągu GIPL (rp.pl): Gazociąg, który miał podnieść bezpieczeństwo
energetyczne Litwy i Polski został zbudowany m.in. z rosyjskich części mających sfałszowane
certyfikaty, zbite napisy cyrylicą i wyprodukowanych z zabronionej w Unii stali.
Zamknięcie fabryki (Gazeta Wyborcza): Szwajcarski koncern ABB zapowiedział, że zamknie
fabrykę silników niskich napięć w Aleksandrowie Łódzkim. Pracę straci 400 osób. Burmistrz
miasta Jacek Lipiński ujawnił, że firma ma przenieść produkcję do Chin.
Rosyjski agent próbował korumpować polityków (wyborcza.pl): B. działacz Ruchu Palikota i    
Zmiany Janusz N. próbował inwigilować polskich polityków, obiecując wyjazdy i wsparcie w
kampanii.  Jednemu z polityków Wiosny zdołał nawet przelać pieniądze na kampanię do PE. Od
trzech lat przebywa w areszcie oskarżony o szpiegostwo. 
Potańcówki plus (onet.pl): Redakcja zwraca uwagę, że rok temu PSL krytykowało program resortu
rolnictwa "Potańcówki Wiejskie", ale obecnie – gdy PSL kontroluje ministerstwo – znów można
ubiegać się o 10 tys. zł na potańcówkę. Nowy nabór pokrywa się z okresem kampanii przed
wyborami do PE. 
Zapaść lotnictwa SG (wyborcza.pl): Wg portalu problemem jest brak pilotów i obsługi.
Reforma energetyki (businessinsider.com.pl): Obecnie rozważana jest opcja powołania dwóch lub
trzech spółek, skupiających aktywa węglowe, które będą miały zabezpieczone dostawy węgla z
konkretnych kopalń. Największy spór toczy się jednak o długi koncernów.
       BADANIA SPOŁECZNE DANE SPOŁECZNO-GOSPODARCZE
Wynagrodzenia (GUS): Przeciętne wynagrodzenie w pierwszym kwartale 2024 r. wyniosło
8147,38 zł, wzrosło rdr o 14,4%.
Podmioty  gospodarki narodowej w REGON (GUS): Według stanu na koniec kwietnia 2024 r. do
REGON wpisanych było 5 202,4 tys. podmiotów gospodarki narodowej. W kwietniu
zarejestrowano 34,0 tys. nowych podmiotów tj. o 3,8% więcej niż miesiąc wcześniej.
Rejestracje i upadłość przedsiębiorstw (GUS): W I kwartale 2024 roku odnotowano 92 031
rejestracji przedsiębiorstw, tj. o 4,4% mniej niż w analogicznym okresie ub. roku oraz 100
upadłości, tj. o 18,0% mniej niż w I kwartale 2023 roku.
Rating Polski:
Fitch Ratings potwierdziła długoterminowy rating w walucie obcej na poziomie "A-" z
perspektywą stabilną.
S&P Global Ratings potwierdziła długoterminowy ratingw walucie obcej na poziomie "A-" z
perspektywą stabilną.
DBRS Morningstar potwierdziła długoterminowy rating w walucie obcej na poziomie "A" z
perspektywą stabilną.
Deficyt w sektorze rządowym i samorządowym:
Wg Fitch Ratings Polska odnotuje deficyt w wysokości 5,3% PKB w 2024 r. i 4,8% PKB w
2025 r. (wobec -5,1% PKB w ub.r.).
Wg S&P Global Ratings Polska odnotuje deficyt w wysokości 5,1% PKB w 2024 r., 4,3% PKB
w 2025 r. oraz po 3,6% PKB w 2026 i 2027 r. (wobec -5,1% PKB w ub.r.).
Wzrost PKB (Fitch Ratings): Agencja prognozuje, że wzrost PKB Polski przyspieszy do 2,8% w
2024 r. i do 3,2% w 2025 r. Oznacza to podwyższenie oczekiwań wobec szacunków z marca o 0,6
pkt proc. w odniesieniu do br. i utrzymanie prognozy przyszłorocznej.
Cudzoziemcy (ZUS): Liczba cudzoziemców ubezpieczonych w ZUS na koniec kwietnia wyniosła
1,143 mln wobec 1,138 mln na koniec marca.
       BADANIA SPOŁECZNE BADANIA SPOŁECZNE
Zielony Ład (IBRiS): 53,9% ankietowanych uważa, że Europejski Zielony Ład powinien zostać
odrzucony w całości. Przeciwko odrzuceniu programu środowiskowego jest łącznie 36,5%
ankietowanych. 9,6% nie ma jasnego stanowiska w tej sprawie. 
Poparcie dla euro wśród przedsiębiorców (Grant Thornton): Wśród polskich firm 48% popiera
przyjęcie wspólnej waluty. Akceptacja dla euro zmniejszyła się w ciągu roku o 6 pkt. proc. (spadek z
54%). W 2011 r. za przyjęciem wspólnej waluty było 85% badanych przedsiębiorców. 
Polski komisarz w UE (SW Research): 37,6% uważa, że PRP powinien mieć wpływ na powołanie
polskiego komisarza w Unii Europejskiej. Przeciwną opinię ma 40,4%, a 20,0% nie ma zdania.
Kandydowanie do PE (SW Research): 46,7% ankietowanych uważa, że osoba, która uzyskała
mandat w jednych wyborach (np. parlamentarnych), nie powinna mieć możliwość kandydowania w
innych (np. do Parlamentu Europejskiego). 31,0% nie widzi w tym problemu. 22,3% nie ma opinii w
tej kwestii.        BADANIA SPOŁECZNE DANE SPOŁECZNO-GOSPODARCZE
Pracownicze Plany Kapitałowe (PAP): Wartość aktywów netto w PPK przekroczyła 26 mld zł. W
programie uczestniczy ponad 3,5 mln osób. 
Inflacja:
(TVP): A. Domański poinformował, że inflacja pod koniec 2024 r. znajdzie się w przedziale 4,0
- 4,5 proc.
(NBP): A. Glapiński wskazał, że inflacja bazowa w II połowie roku może ustabilizować się na
poziomie 4 proc. 
Kredyty (KNF): Wolumen kredytów brutto w sektorze niefinansowym w marcu 2024 r. wzrósł o
5,9 mld zł (tj. o +0,5% m/m) do 1 174,1 mld zł, zaś w ujęciu rocznym odnotował spadek o 0,5%.
Wartość depozytów sektora niefinansowego w marcu 2024 r. spadła o 3 mld zł do 1 816,3 mld zł
(-0,2% m/m i +7,2% rdr).
OZE (URE): W 2023 r. do 7448 wzrosła liczba odmownych wniosków o przyłączenie OZE oraz
suma wnioskowanej w nich mocy, wobec 7023 w 2022 r. Suma mocy ze wszystkich negatywnie
rozpatrzonych wniosków o przyłączenie do sieci OZE, które zostały złożone do operatorów to
83,6 GW. Dla porównania w 2022 r. URE odmówił przyłączenia ponad 51 GW mocy, i wydał
7023 odmowy przyłączenia.
Zadłużenie gastronomii (BIG InfoMonitor): Zaległe zobowiązania branży gastronomicznej
przekroczyły w marcu ponad 1 mld zł. Blisko 7% firm ma problemy ze spłatą bieżących
zobowiązań, kredytów i zaległości wobec dostawców. Średnio na jeden podmiot przypada 91 550
zł długów.
KAS (DGP): W 2023 r. informacje pozyskane z JPK_VAT pozwoliły KAS wykryć ponad 900 tys.
nieprawidłowości w rozliczeniach podatników. Chodzi o 5,9 mld zł, w tym ponad 1,5 mld zł VAT.
GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów
spoleczno-politycznych
(pominięto np. sport) na portalu X
w badanym okresie. Miarą wagi
poszczególnych haseł jest
wskaźnik popularności, który jest
obliczany na podstawie częstości
występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Wizyta PRM na granicy z Białorusią i deklaracje o kontynuacji tworzenia fortyfikacji na ścianie
wschodniej.
Pożar hali przy ulicy Marywilskiej w Warszawie.
Odwołanie przez W. Putina ministra obrony S. Szojgu.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Pożary w Polsce (Marywilska: +500 tys., Siemianowice: +200 tys.).
Platforma X
Izrael: działania w Strefie Gazy i kontrowersje podczas konkursu Eurowizji (Izrael, Palestine).
Protesty rolnicze przeciwko Zielonemu Ładowi m.in. z udziałem polityków PiS (#PiStoPZPR,
rolnicy, Zielony Ład, Sejmie, #FrekwencyjnaKatastrofa, Zielonego Ładu, Solidarności,
W ojciechowski, Zielonemu Ładowi).
Ucieczka sędziego T. Szmydta na Białoruś i dyskusja wokół tematu (Szmydta, Ruskie, Kremla,
#PisowskiZdrajca).
Pożar w Siemianowicach Śląskich (Siemianowicach Śląskich).
