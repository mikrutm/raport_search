RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
14 maja 2024 r. 
SEJM (sejm.gov.pl):
Posiedzenie Komisji Śledczej do zbadania legalności, prawidłowości oraz celowości działań, a także
występowania nadużyć, zaniedbań i zaniechań w zakresie legalizacji pobytu cudzoziemców na
terytorium Rzeczypospolitej Polskiej w okresie od dnia 12 listopada 2019 r. do dnia 20 listopada
2023 r. - przesłuchanie M. Wąsika.
Posiedzenie Parlamentarnego Zespołu ds. Ochrony Praw Zwierząt. 
Komisja do Spraw Energii, Klimatu i Aktywów Państwowych - rozpatrzenie rządowego projektu
ustawy o czasowym ograniczeniu cen za energię elektryczną, gaz ziemny i ciepło systemowe oraz o
bonie energetycznym.
Komisja do Spraw Kontroli Państwowej - informacja Głównego Inspektora Pracy na temat badania
skarg i wniosków zgłaszanych do Państwowej Inspekcji Pracy w latach 2021-2023.
SENAT(senat.gov.pl)
Posiedzenie Komisji Petycji - rozpatrzenie 8 petycji. 
ZAPOWIEDZI DZIAŁAŃ I POSTULATY
Czas pracy:
(interia.pl): MRPiPS zapowiedziało, że jeszcze w tej kadencji rządu nastąpi zmiana w Kodeksie
pracy, która skróci czas pracy. Do rozstrzygnięcia pozostaje to, czy do 7 godzin skrócony zostanie
dzień pracy, czy wprowadzony zostanie czterodniowy tydzień pracy.
(radiozet.pl): Wiceszef MRPiPS S. Gajewski poinformował, że resort zlecił Centralnemu
Instytutowi Ochrony Pracy badania dot. możliwości wprowadzenia 4-dniowego tygodnia pracy.
Ceny gazu i energii (bankier.pl): J. Kaczyński zapowiedział, że PiS przystępuje do zbierania podpisów
pod obywatelskim projektem ustawy, który ma utrzymać ceny gazu i energii na obecnym poziomie.
Ratownictwo medyczne (DGP): Po konsultacjach resort zdrowia zmienił propozycję przepisów dot.
kursów kwalifikacyjnych dla ratowników. Będzie w nich: stwierdzanie zgonu, do którego doszło
podczas akcji medycznej, wykonywanie badania USG oraz szczepienia ochronne. Nie obejmą
przetaczania krwi. 
Konsultacje ustaw w Sejmie dla wszystkich (DGP): Jeszcze w maju marszałek Sz. Hołownia ma
zaprezentować projekt nowego regulaminu Sejmu, który umożliwi każdemu zgłaszanie opinii do
projektów ustaw.
Ustawa uszczelniająca system odpadów w Polsce (TVN24): Minister P. Hennig-Kloska
zapowiedziała, że w ciągu kilku miesięcy powinna zostać przyjęta ustawa uszczelniająca system
odpadów. W 1,5 miesiąca ma powstać też międzyresortowy zespół.DZIAŁANIA LEGISLACYJNE
Psy w Sejmie (Rz): Na ukończeniu są regulacje dotyczące poruszanie się czworonogów po terenie
parlamentu. Zamknięte mają być dla nich sala posiedzeń czy kuluary.
Ustawa o transporcie drogowym (PAP): MI chce, aby z tzw. kilometrówki (zwrot kosztów
używania pojazdów do celów służbowych, które nie są własnością pracodawcy) mogli korzystać
również posiadacze samochodów elektrycznych i hybrydowych.
#naStart (bezprawnik.pl): Wg portalu bardziej prawdopodobne są ograniczenia dla potencjalnych
beneficjentów niż zmiana programu. Wg. b. ministra K. Hetmana jednym z rozwiązań może być
limit cen za metr kwadratowy. Rozważane jest także objęcie par bez dzieci limitem wieku.
Wprowadzony ma być zakaz odsprzedaży mieszkania przez trzy lata od zakupu. Niewykluczone,
że program nie pozwoli na sfinansowanie zakupu mikrokawalerek (poniżej 25 mkw.)
PRAWO UE
Normy emisji (money.pl): Rada UE przyjęła rozporządzenie o normach emisji CO2 dla pojazdów
ciężkich, zaostrzające dotychczasowe przepisy. Zgodnie z nowymi regulacjami obowiązek redukcji
obowiązuje niemal wszystkie nowe pojazdy ciężkie, które mają certyfikowaną wartość emisji CO2,
w tym mniejsze ciężarówki, autobusy miejskie, autokary i przyczepy. 
Handel z Ukrainą (bankier.pl): Kraje członkowskie w Radzie Unii zatwierdziły przedłużenie o
kolejny rok wolnego handlu produktami rolnymi z Ukrainą, a także Mołdawią. Po 6 czerwca będą
jednak obowiązywać bardziej restrykcyjne środki mające chronić rynki w UE.
Zielony Ład (PAP): Kraje członkowskie w Radzie UE zatwierdziły zmiany we Wspólnej Polityce
Rolnej, które mają znieść część wymogów zw. z dekarbonizacją rolnictwa. Wycofany zostanie
m.in. obowiązek ugorowania, co zakładał pierwotnie Europejski Zielony Ład.
Greenwashing (bezprawnik.pl): UE wprowadziła przepisy blokujące możliwość stosowania tzw.
greenwashingu. Dyrektywa Parlamentu Europejskiego i Rady (UE) 2024/825 z 28.02.2024 r. w
sprawie zmiany dyrektyw 2005/29/WE i 2011/83/UE, zakazuje praktyk handlowych, które
dotyczą szeroko pojętej ekologiczności, a które wprowadzają w błąd klientów. Polska ma czas na
dostosowanie przepisów krajowych do roku 2026. Zmiany są obszerne i mogą znacznie wpłynąć
zarówno na sposób reklamowania, jak i produkowania wielu towarów. 
KONTROWERSJE
Obligo giełdowe na energię (Rz): 14 maja sejmowa Komisja ds. Energii, Klimatu i Aktywów
Państwowych zajmie się projektem ustawy o mrożeniu cen energii od lipca. Jak zapowiadała w
kampanii wyborczej koalicja rządząca, miałoby wtedy wrócić obligo giełdowe – obowiązek
sprzedaży energii poprzez TGE. Ale w projekcie nie ma o tym mowy.
OPINIE
Pożary w Polsce: 
(PAP Biznes): Szef MSWiA T. Siemoniak, odnosząc się do ew. udziału osób z innych państw w
pożarach z ostatnich dni, powiedział, że w takim czasie niczego nie można wykluczać.
(TVN24): Rzecznik KSP R. Szumiata, nawiązując do pożarów w Warszawie i w Grodzisku
Mazowieckim: Na tę chwilę nie ma żadnych podstaw, aby te wszystkie pożary ze sobą łączyć.
(TVN24): J. Siewiera, szef BBN, wyraził podejrzenia co do natury najnowszych pożarów w
Polsce, sugerując, że mogą one być częścią wojny kognitywnej.
(PolsatNews): Minister A. Bodnar podkreślił, że ze względu na toczącą się wojnę w Ukrainie
nie można wykluczyć różnych, tych nawet najczarniejszych scenariuszy. 
Kasowy PIT (DGP): Wg Stowarzyszenia Księgowych w Polsce zainteresowanie metodą kasową
może być równie nikłe jak podobnym rozwiązaniem funkcjonującym ponad 20 lat na gruncie
przepisów o VAT. A ci, którzy się na nie zdecydują, będą musieli słono zapłacić za usługi księgowe.
Ustawa ws. przewodnictwa Polski w UE (DGP): Dziennikarz S. Wikariak: Nie mam pojęcia,
dlaczego wszystkie zamówienia z tym związane mają być traktowane na specjalnych zasadach. Zamiast
za każdym razem na nowo uchwalać kolejną ustawę incydentalną przyjmijmy może akt blankietowy,
który w swym tytule będzie zawierał nieśmiertelne „szczególne rozwiązania” związane z organizacją
ważnych wydarzeń. A potem szybką nowelizacją aktualizujmy tylko katalog tych wydarzeń. Zresztą
można też ustanowić delegację ustawową do zmiany tego katalogu zwykłym rozporządzeniem
premiera.
Zmiany w znaczeniu samorządów (Polityka Insight). Zdaniem analityków PI rząd może
wprowadzić zmiany takie jak:
zwiększenie niezależności finansowej np. przez uniezależnienie dochodów JST z PIT i CIT od
zmian w systemie podatkowym;
poszerzenie kompetencji np. przez przywrócenie JST prawa ustalania taryf za wodę i ścieki;
wzrost samodzielności np. w oświacie; 
wzmocnienie dialogu m.in. przez ściślejszą współpracę  KWRiST.
Pushbacki (TVN24): RPO ocenia, że tzw. pushbacki, czyli zawracanie migrantów do granicy należy
ucywilizować i stworzyć odpowiednie ramy prawne tej procedury. Wskazuje, że w tej chwili
bardzo dużo zależy od dobrej woli i uznania funkcjonariuszy SG.
W RZĄDOWYM PROCESIE LEGISLACYJNYM (Rządowe Centrum Legislacji)
Projekty rozporządzeń:
(cudzoziemcy, MSWiA): ws. obywatelstw, których posiadanie uprawnia do ubiegania się o
wydanie polskiego dokumentu podróży dla cudzoziemca w warunkach określonych w art. 252a
ust. 1 ustawy z dnia 12 grudnia 2013 r. o cudzoziemcach [uzgodnienia, opiniowanie].
(aplikacja legislacyjna, RCL): ws. sprawie aplikacji legislacyjnej [SKRM]
(służby portów lotniczych, MSWiA): w sprawie wewnętrznych służb ochrony [uzgodnienia,
konsultacje publiczne ,opiniowanie].
       BADANIA SPOŁECZNE DANE SPOŁECZNO-GOSPODARCZE
PKP Cargo (PAP): Zarząd PKP Cargo planuje uruchomić program kierowania pracowników na tzw.
nieświadczenie pracy i zakłada, że może nim być objętych nawet do 30 proc. ogółu pracowników
spółki. Jedną z przyczyn jest spadek przewozów kolejowych w stosunku do roku ubiegłego, a co za
tym idzie również spadek wpływów.
Procedura nadmiernego deficytu (money.pl): Wg analityków ING BSK Polska zostanie objęta
procedurą nadmiernego deficytu przez KE w czerwcu, gdyż podwyższone wydatki obronne raczej
nie uzasadnią skali przekroczenia progu 3 proc. PKB dla deficytu sektora finansów publicznych w
latach 2023-24.
Sprzedaż alkoholu przez Allegro (DGP): Allegro rozważa sprzedaż alkoholu online, co budzi
sprzeciw ekspertów zajmujących się problematyką uzależnień. 
Strajk w Poczcie Polskiej: 
(Rz): Pracownicy przerwą swoją pracę w godz. 8-10. To na razie ostrzeżenie, ale szykowany jest
strajk generalny. Chodzi o przekonanie nowego zarządu do wstrzymania redukcji zatrudnienia,
która może sięgnąć nawet 10 tys. etatów. 
(DGP): W najbliższym czasie zwołane zostanie walne zgromadzenie akcjonariuszy, które
zadecyduje o dalszym losie Poczty. 
Nadgodziny urzędników (DGP): Od 1 stycznia 2024 r. niemal wszyscy członkowie korpusu SC, poza
dyrektorami generalnymi, mogą się ubiegać o wypłacenie pieniędzy za dodatkową pracę. Jednak z
sondy „DGP” wynika, że w praktyce przepis jest martwy. Za nadgodziny członkowie korpusu mogą
liczyć wyłącznie na czas wolny. Wg portalu szefowie urzędów zalecają podwładnym, by pracowali
tak, aby nie wyrabiać nadgodzin ze względu na ograniczenia budżetów.DZIAŁANIA LEGISLACYJNE PROBLEM Y I ZAPOW IADANE PROTESTY
       BADANIA SPOŁECZNE DANE SPOŁECZNO-GOSPODARCZE
Nieruchomości (NBP): Ceny transakcyjne na 7 największych rynkach nieruchomości w I kwartale
wzrosły rdr o 19,2% na rynku pierwotnym.
Frankowicze (Bochenek, Ciesielski i Wspólnicy Kancelaria Adwokatów i Radców Prawnych):
Liczba zapadłych wyroków sądowych w sprawach frankowych w I kwartale 2024 r. wzrosła do co
najmniej 4,3 tys., co oznacza, że sądy wydały o ok. 12 proc. więcej wyroków niż rok wcześniej.
Ceny (UCE Research, WSB Merito): Z Indeksu Cen w Sklepach Detalicznych wynika, że codzienne
zakupy w sklepach w kwietniu zdrożały o 2,4% w porównaniu z ubiegłym rokiem.
Inwestycje InPost (InPost): Grupa InPost od 2023 roku zwiększyła o ponad 87% do ponad 8 tys.
liczbę paczkomatów i punktów PUDO w Hiszpanii, a w Portugalii sieć wzrosła o 117% do 2 tys.
Upadłości (PIE):  W I kw. 2024 r. w Polsce działalność zamknęło 19,4 tys. podmiotów, o 4,8%
mniej niż w analogicznym okresie 2023 r. Decyzję o upadłości podjęło natomiast 100 firm, o 18%
mniej niż rok wcześniej.
       BADANIA SPOŁECZNE BADANIA SPOŁECZNE
Komisja ds. wpływów rosyjskich (IBRiS): 46,6% badanych pozytywnie ocenia pomysł powstania
specjalnej komisji, która miałaby wyjaśnić rosyjskie i białoruskie wpływy na rząd Zjednoczonej
Prawicy – PiS. Przeciwnego zdania jest 41,1% respondentów, a 12,3% nie ma w tej kwestii zdania.
Umocnienia na granicy (IBRiS): 82,9% jest zdania, że władze powinny budować umocnienia
wojskowe (np. bunkry, okopy, przeszkody przeciwpancerne) na granicy z Rosją i Białorusią oraz
schrony przeciwlotnicze dla ludności cywilnej. 8,7% ma przeciwną opinię, a 7,4% nie ma zdania w
tej sprawie. 
Zielony Ład (More in Common):
72% badanych jest przekonanych, że Europejski Zielony Ład przyniesie Polsce więcej szkód niż
pożytku.
38% respondentów uważa, że Zielony Ład powinien zostać odrzucony w całości. 47% chce jego
wdrożenia, ale po uprzednim wprowadzeniu zmian. 5% jest zdania, że należy go przyjąć bez
żadnych zmian. 
67% uważa, iż polityka klimatyczna UE długofalowo doprowadzi do wzrostu cen energii.
64% jest też przekonanych, że wprowadzenie Zielonego Ładu oznacza ochronę klimatu i
przyrody kosztem polskich rolników.
50% respondentów uważa, że na obecnie wdrażanych zmianach klimatycznych skorzystają
wyłącznie najbogatsi.
Kompetencje cyfrowe (Fundacja Digital Poland): Badani mają najwyższe kompetencje w zakresie
umiejętności korzystania z informacji i danych (66%). Następnie komunikacji i współpracy (56%),
rozwiązywania problemów (55%), tworzenia treści cyfrowych (54%) i cyberbezpieczeństwa (49%).  
GŁÓWNE TEMATY: PORTALE,GOOGLE, X
Wykres przedstawia hasła
charakterystyczne dla
najważniejszych tematów
spoleczno-politycznych
(pominięto np. sport) na portalu X
w badanym okresie. Miarą wagi
poszczególnych haseł jest
wskaźnik popularności, który jest
obliczany na podstawie częstości
występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.Wśród tematów i trendów na popularnych portalach informacyjnych wyróżniają się:
Zapowiedź powołania komisji do spraw badania wpływów rosyjskich. 
Pożar hali przy ul. Marywilskiej w Warszawie.
Odwołanie przez W. Putina ministra obrony S. Szojgu.
Incydenty na granicy z Białorusią. W tym kradzież radiotelefonu polskiemu żołnierzowi.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Pożary w Polsce (Bytom pożar: +10 tys., Grodzisk Mazowiecki: +10 tys., pożary w Polsce: +5 tys.,
pożar w Polsce: +5 tys.).
Prace komisji śledczej ds. Pegasusa (Mikołaj Pawlak: +10 tys.). 
Zapowiedź skrócenia czasu pracy przez MRPiPS (czterodniowy tydzień pracy: +5 tys.).
Platforma X
Izrael: działania w Strefie Gazy i kontrowersje podczas konkursu Eurowizji (Izrael, Eurowjizi,
Nemo).
Gruzja: protesty przeciwko ustawie o zagranicznych agentach (Gruzji, Gruzini).
Pożar hali na Marywilskiej (Marywilskiej, Marywilskiej 44, Mirbud, Trzaskowskiego, Warszawie).
Pożar zajezdni autobusowej w Bytomiu (Bytom).
Degradacja S. Szojgu (Szojgu).
