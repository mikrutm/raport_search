ZAPOWIEDZI DZIAŁAŃ I POSTULATY
Prawo autorskie (GW) Organizacje twórców, dziennikarzy i wydawców występują z apelem do
PRM o zmiany w projekcie ustawy implementującej dyrektywy UE o prawie autorskim i
prawach pokrewnych. W opinii sygnatariuszy zaproponowane przepisy ograniczają możliwość
negocjacji wynagrodzenia dla twórców za ich treści, jednocześnie wzmacniając pozycję
największych międzynarodowych firm technologicznych.
Druga waloryzacja emerytur (GW): Wg portalu “pojawiły się pogłoski”, że minimalny poziom
inflacji przy którym nastąpi druga waloryzacja emerytur ma zostać zmieniony z 5% do 4%.
Ceny energii (bankier.pl): J. Kaczyński zapowiedział złożenie w Sejmie projektu ustawy ws.
zamrożenia cen energii.  Chodzi o przedłużenie do końca roku osłon dla obywateli.
Wynagrodzenia pielęgniarek (PAP): Pielęgniarki i położne domagają się dialogu oraz szerszych
i szybszych prac nad złożonym przez nie obywatelskim projektem ustawy. Chodzi o system
wynagradzania uwzgledniający poziom kwalifikacji.
Alerty RCB (radiozet.pl): Na początku przyszłego tygodnia odbędzie się spotkanie
kierownictwa MSWiA z przedstawicielami RCB i IMGW. SMS-y ostrzegające przed
zagrożeniem pogodowym mają przychodzić już przy alertach pierwszego stopnia, a nie – jak
teraz – drugiego.
Ukraińskie dzieci (PAP): Wiceminister edukacji narodowej J. Mucha powiedziała w środę, że
od września 2024 r. wprowadzony zostanie obowiązek szkolny dla ukraińskich dzieci
przebywających w Polsce. Obejmie on około 50-60 tys. uczniów.
Pijani kierowcy (prawo.pl): Prawnicy cytowani przez portal zwracają uwagą, że przedstawione
założenia zmian w ustawie mogą spowodować, że konfiskata będzie rzadko stosowana i straci
funkcję prewencyjną. Dodatkowo odpowiedzialność spadnie na sędziów, bo to od nich będzie
zależało zastosowanie mechanizmu.
Myśliwi (Rzeczpospolita): Obecnie myśliwi nie muszą weryfikować swojego stanu zdrowia.
Przy okazji prac w MKiŚ nad zmianami w prawie łowieckim planowane jest wprowadzenie
obowiązkowych badań okresowych.
Środki odwoławcze (prawo.pl): Naczelna Rada Adwokacka chce by adwokaci, radcy prawni,
rzecznicy patentowi oraz Prokuratoria Generalna SP, a w sprawach karnych także prokuratorzy
- mogli wnosić za pośrednictwem portalu informacyjnego sądów środki odwoławcze, takie jak
m.in. apelacja, zażalenie i odpowiedzi na nie. Projekt z petycją trafił do rządu i Parlamentu.RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
DZIAŁANIA LEGISLACYJNE5 kwietnia 2024 r. 
Rozwój nauczycieli (prawo.pl): S. Broniarz (ZNP) wnioskuje by za awansem nauczyciela
mianowanego szła podwyżka większa niż 150 zł, bo to nie zachęca do rozwoju.
KSeF (prawo.pl): MF potwierdza, że sprzedawcy będą mogli dobrowolnie wystawiać faktury w
KSeF dla konsumentów. Możliwe będzie też wystawianie faktur z załącznikami, ale tylko dla
niektórych branż. Z kolei nabywca, by odliczyć koszty uzyskania przychodu, musi podać NIP i
otrzymać fakturę w systemie. Według ekspertów warto wprowadzić więcej ułatwień, np.
znieść ograniczenia co do załączników.
Wynagrodzenia w prokuraturze (prawo.pl): Związek Zawodowy Prokuratorów i Pracowników
Prokuratury proponuje minimum 7 tys. zł dla asystenta prokuratora. Wynagrodzenie
zasadnicze urzędnika prokuratury, ale też asystenta prokuratora, miałoby być nie niższe niż 50
proc. wynagrodzenia prokuratora prokuratury rejonowej w stawce pierwszej, a w przypadku
starszego asystenta nie niższe niż 60 proc., do tego miałyby dochodzić m.in. dodatki za
wieloletnią służbę, wyższe kwalifikacje zawodowe, nagrody jubileuszowe.
Rachunkowość (Prawo.pl): Zgodnie z nowelizacją ustawy o rachunkowości, do której Senat
wprowadził w czwartek poprawkę doprecyzowującą, duże wielonarodowe przedsiębiorstwa
będą musiały publicznie ujawnić sprawozdania dotyczące podatku dochodowego płaconego w
poszczególnych krajach.
Płace pielęgniarek (cowzdrowiu): W przyszłym tygodniu ma odbyć się ostatnie posiedzenie
podkomisji nadzwyczajnej ws. rozpatrzenia płacowego projektu pielęgniarek, co jest
zaskoczeniem dla Ogólnopolskiego ZZ Pielęgniarek i Położnych, ponieważ nie mają żadnych
materiałów z prac tej komisji. 
Ustawy wiatrakowa i prosumencka (PR-1): Wiceminister M. Motyka zapowiedział, że jeszcze
w maju do parlamentu trafi projekt ustawy prosumenckiej. Rząd zajmie się ustawą wiatrakową
na początku czerwca. W obu znajdą się rozwiązania upraszczające i skracające procedury
inwestycyjne dot. farm wiatrowych na lądzie oraz instalacji prosumenckich.
KONTROWERSJE
Kwota wolna (PAP): Premier D. Tusk oświadczył w czwartek w Gliwicach, że rząd nie
podniesie kwoty wolnej od podatku PIT, dopóki nie opracuje mechanizmu zabezpieczającego
finansowo samorządy przed takim rozwiązaniem. (100 konkretów)
Zatrudnianie w administracji (Fakt): Od objęcia władzy przez nową koalicję tylko w kilku
ministerstwach zatrudniono 370 pracowników. Liderem jest MSZ, który od 13 grudnia dał
pracę (na etacie lub umowie cywilnoprawnej) 108 osobom. Z tego 20 osób pracuje za co
najmniej 15 tys. zł brutto. Zatrudnienie w MF ponad 60 osób tłumaczone jest odejściem 167
innych pracowników. Z kolei wśród nowo zatrudnionych w MSWiA niemal połowa zarabia
więcej niż 15 tys. zł brutto miesięcznie. Tak wysokie pensje ma także połowa z 53 osób
przyjętych do pracy w MS.
Ceny prądu (GPC): Wg portalu rząd tak konstruuje nowe przepisy, aby ewentualna
administracyjna obniżka cen dotyczyła jak najmniejszej grupy gospodarstw. Redakcja ocenia, że
dla ponad 90% osób, w tym emerytów i najsłabiej zarabiających, oznacza to wzrost rachunków
o kilkadziesiąt procent od połowy roku.
Areszt domowy (Rz): Prawnicy i organizacje pozarządowe apelują, by ograniczyć stosowanie
aresztu tymczasowego i m.in. wprowadzić areszt domowy z zastosowaniem systemu dozoru
elektronicznego. Wg wiceministra A. Myrchy rozpatrywane są różne scenariusze. Zasadniczy
głos ma mieć nowo powołana Komisja Kodyfikacyjna Prawa Karnego.DZIAŁANIA LEGISLACYJNE DZIAŁANIA LEGISLACYJNE
DZIAŁANIA LEGISLACYJNE DZIAŁANIA LEGISLACYJNE
Mowa nienawiści (GPC): Nowelizacja Kodeksu karnego przygotowana przez MS zakłada karę
do trzech lat więzienia za mowę nienawiści. Gazeta ocenia, że zgodnie z nowymi przepisami
prokurator może pociągać do odpowiedzialności nawet za twierdzenie, że płcie są tylko dwie. 
Aborcja (PAP): Część pacjentek może zostać bez dostępu do aborcji lub opieki ginekologiczno-
położniczej na skutek planowanego przez MZ rozporządzenia, które zakłada, że każdy szpital
będzie musiał zatrudniać lekarza gotowego przeprowadzać legalne aborcje - ostrzegają
Związek Powiatów Polskich i Związek Miast Polskich.
Pigułka “dzień po” (GW): Wg Gazety wątpliwości budzą twierdzenia kierownictwa resortu
zdrowia, że wypisanie recepty na tabletkę to nie świadczenie zdrowotne, tylko usługa.
Redakacja wskazuje, że przeczą temu procedury w rozporządzeniu. 
W RZĄDOWYM PROCESIE LEGISLACYJNYM (Rządowe Centrum Legislacji)
 Wniesione projekty rozporządzeń:
(Służba Więzienna, MS): w sprawie przydziału i opróżniania lokali mieszkalnych i kwater
tymczasowych przez funkcjonariuszy Służby Więziennej [uzgodnienia, konsultacje publiczne]
(wolny obszar celny w Gliwicach, MF): w sprawie zmiany obszaru wolnego obszaru celnego w
Gliwicach [uzgodnienia, konsultacje publiczne]
(uposażenia w Agencji Wywiadu, Koordynator Służb Specjalnych): w sprawie dodatków do
uposażenia funkcjonariuszy Agencji Wywiadu [uzgodnienia].
(stanowiska służbowe w Agencji Wywiadu, Koordynator Służb Specjalnych): w sprawie grup
zaszeregowania stanowisk służbowych funkcjonariuszy Agencji Wywiadu i stawek uposażenia
zasadniczego w tych grupach oraz wzrostu uposażenia zasadniczego z tytułu wysługi lat
[uzgodnienia].
(Legia Akademicka, MON): w sprawie ochotniczego szkolenia wojskowego studentów i
absolwentów uczelni wyższych oraz sposobu kształcenia w Szkołach Legii Akademickiej
[uzgodnienia]
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
4-5.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto,Proces legislacyjny “100 konkretów”
DZIAŁANIA LEGISLACYJNE PROBLEM Y I ZAPOW IADANE PROTESTY
Rolnicy (PAP):
NSZZ Solidarność Rolników Indywidualnych zakończyła strajk okupacyjny w ministerstwie
rolnictwa.
W czwartek rolnicy w całym kraju protestowali przed wybranymi biurami poselskimi (m.in.
przed biurem marszałka Sejmu).
Kolejny protest w Warszawie ma odbyć się 10 maja. 
Naczelna Rada Adwokacka (PAP): Prezes Naczelnej Rady Adwokackiej skierował do ministra
sprawiedliwości A. Bodnara pytania dotyczące oczekiwanych przez palestrę podwyżek
wynagrodzeń za świadczenie pomocy prawnej z urzędu. Według NRA stawki za „urzędówki”
od lat pozostają na rażąco niskim poziomie.
Cyberbezpieczeństwo w samorządach (Rzeczpospolita): Raport NIK dot. cyberbezpieczeństwa
w gminach woj. zachodniopomorskiego wskazuje, że między 2018 a 2022 r. liczba zgłaszanych
incydentów w sektorze finansów publicznych wzrosła o ponad 1000%. Samorządy nie są
najczęściej atakowaną grupą podmiotów, ale ataki na nie mogą mieć poważne konsekwencje,
ponieważ przetwarzają one dane o obywateli, a poziom zabezpieczeń często odbiega od
stosowanego w firmach czy urzędach centralnych.
Rozporządzenie AFIR (Rzeczpospolita): Za tydzień wchodzi w życie unijne rozporządzenie
AFIR, które zmusza państwa członkowskie do przyspieszenia rozbudowy infrastruktury paliw
alternatywnych. Dla Polski oznacza to m.in. konieczność zwiększenia łącznej mocy punktów
ładowania samochodów elektrycznych o niemal połowę w niecałe dwa lata. Gazeta ocenia, że
to mało realne, zważywszy na dotychczasowe tempo budowy sieci. Ponadto za mniej niż cztery
lata, w 2027 r., wzdłuż połowy transeuropejskich korytarzy transportowych TEN-T muszą już
działać strefy ładowania dla elektrycznych ciężarówek o mocy co najmniej 2800 kW każda.
Obecnie funkcjonuje tylko jedna taka strefa, a do 2030 r. powinno być ich aż 206.
PPK (Rzeczpospolita): Wg ekspertów aktywny udział w programie odbiega od oficjalnych
danych. M. Wojewódka z Instytutu Emerytalnego szacuje, że rzeczywista partycypacja w PPK
to 18,8%.
DZIAŁANIA LEGISLACYJNE BABCIOWE- KOMENTARZ ANALITYCZNY DZIAŁANIA LEGISLACYJNE BABCIOWE - analiza dyskusji
DEBATA W INTERNECIE W LICZBACH
W ciągu ostatnich czterech miesięcy o zapowiadanym świadczeniu pisano w internecie
głównie: komentując expose premiera (ok. 12,7 tys. wzmianek tygodniowo), pod koniec
stycznia br. kiedy Agnieszka Dziemianowicz-Bąk zapowiedziała start programu w III kw. br (ok.
9,5 tys. wzmianek/tyg) oraz kiedy PiS złożyło własny projekt ustawy w tej sprawie w połowie
marca br. (ok. 10,5 tys. wzmianek/tyg.). Zapowiedź ze strony  przyjęcia projektu na RM w
przyszłym tygodniu zebrała ok. 2,7 tys. wzmianek w ciągu 24 godzin – ok. dwukrotnie mniej,
niż w dniu wygłaszania expose.  
GŁOSY W DYSKUSJI
Zapowiedź premiera o wprowadzeniu już wkrótce świadczenia tzw. babciowego spotkała się z
mieszanymi reakcjami, zarówno entuzjastycznymi jak i krytyką oraz sceptycyzmem. Osoby
pozytywnie oceniający tą koncepcję zdają się popierać ogólny kierunek działań rządu. Głosy
zadowolenia dotyczą opłacania składek w związku z podpisywaną umową. Natomiast krytycy
widzą zagrożenia, o których mowa poniżej.  
Generalne spostrzeżenia: 
Postuluje się wprowadzenie podwyższonej kwoty wolnej od podatku zamiast wdrażania
nowego świadczenia; kwota wolna uważana jest za “ważniejszą” obietnicę, której
niespełnianie uwiera wyborców. Pojawiają się także pytania o to, kiedy paliwo będzie
kosztowało zapowiadane 5,19 zł i czy nadmierny deficyt budżetowy zniknął. 
Wskazuje się, że świadczeń społecznych jest za dużo (wymienia się m.in. 800+, RKO,
wyprawkę szkolną 300 zł, becikowe). Przy tej okazji znaleźć można też nawoływania do
odebrania 800+ niepracującym. 
Wzywa się do zaprzestania “rozdawnictwa”, bo nie przynosi to skutków demograficznych,
a skutkuje brakiem rąk do pracy. Oceniane jest to jako kontynuowanie polityki PiS. 
Spostrzeżenia, że zapowiedzi ws. babciowego dyktowane są zbliżającymi się wyborami
samorządowymi i mają czysto populistyczny charakter. 
Powątpiewania czy babcie rzeczywiście będą chciały opiekować się wnukami, czy
wybiorą dłuższą aktywność zawodową. Niektóre kobiety wprost deklarują, że nie
zamierzają zajmować się potomstwem dzieci. 
Zauważa się, że zaktywizowana dzięki programowi matka faktycznie wspiera budżet
państwa swoją pracą. 
Krytykowana jest wizja, w której rodzice dostają pieniądze, by przekazać innym opiekę
nad dzieckiem, żeby sami mogli zarabiać np. na spłatę kredytów. Dodatkowo wskazuje się,
że to wmawianie kobietom, że praca jest ważniejsza niż wychowanie dziecka. 
Skargi na brak wsparcia  dla bezdzietnych i samotnych, finansujących programy społeczne.  
Narzekania na wysokość emerytur. 
Uwagi szczegółowe na temat programu “Aktywny rodzic”: 
Podejrzenia, że zacznie się “udawanie”, że dzieckiem opiekuje się babcia, by otrzymać
wsparcie, podczas gdy opieka sprawowana jest w inny sposób. Czy będzie weryfikacja?  
Rozczarowanie, że wymagana będzie “umowa aktywizacyjna”, co wiąże się ze składkami i
podatkami – obawy, że będzie to praktycznie nieopłacalne. 
Narzekania, że za spełnienie obietnicy względem niewielkiej grupy zapłacą wszyscy
podwyżką podatków. 
DZIAŁANIA LEGISLACYJNE BABCIOWE- KOMENTARZ ANALITYCZNY DZIAŁANIA LEGISLACYJNE BABCIOWE - analiza dyskusji
Obawy, że jak pojawią się szczegóły, to trudno będzie spełnić ewentualne warunki. 
Niepewność, czy z programu będą mogły skorzystać osoby, które nie są na etacie.
Pytania czy będzie można pobierać 1500  zł “na babcię” i 1000 zł z RKO jednocześnie. 
Pojawiają się już pomysły obejścia przepisów np. fikcyjne zatrudnianie małżonki w firmie,
by mogła starać się o świadczenie.
Strach, że to pułapka na starszych ludzi, bo “emeryt decydujący się na babciowe traci
prawo do emerytury”.  
Zwraca się uwagę, że inicjatywa jest nielogiczna, ponieważ to z wiekiem dziecka rosną
koszty jego utrzymania.
Inne uwagi dotyczące wspierania rodziców małych dzieci: 
Zauważa się, że niepełnosprawni rodzice mogą być wykluczeni ze wsparcia przez to, że
mogą mieć ograniczenia w podejmowaniu zatrudnienia.  
Opinie, że w pierwszej kolejności powinna wzrosnąć liczba miejsc w żłobkach - to
skuteczniej wspierałoby powrót rodziców do pracy. 
Opinie ekspertów: 
prof. Leszek Balcerowicz: Zachęta ze strony Tuska przed wyborami do władz lokalnych:
babciowe? Bardzo zachęcające, zwłaszcza dla młodzieży. Nawet nie pytam skąd weźmie na
to pieniądze lecz odpowiadam: z powiększenia deficytu i długu budżetu.
prof. Paweł Wojciechowski: Każde działanie na rzecz polityki społecznej jest w pewnym
zakresie działaniem proinflacyjnym, ale trzeba patrzeć na program w szerszym horyzoncie.
Tu jest korzyść polegający na tym, że mama wraca do pracy. Koszt budżetowy to około 6,5
mld zł. Ważne, by świadczenia były dobrze celowane. Miejsca w żłobkach b. potrzebne.
Michał Kot, ekspert ds. demografii: rozwiązanie jest nietrafione z kilku powodów:  
Jest to niezgodne z preferencjami młodych ludzi. Ok. ¾ badanych chciałoby, by matka
osobiście opiekowała się dzieckiem dłużej niż rok (obecny urlop rodzicielski). Częściej
deklarują tak kobiety i osoby, które wahają się odnośnie kolejnego dziecka. 
Jednym z wyzwań jakie stoją przed nami, by zwiększyć dzietność jest
dowartościowanie pracy rodzicielskiej. W Polsce mocno cenimy (np. w porównaniu do
Czechów) pracę zawodową i nie szanujemy pracy rodziców wychowujących własne
dzieci. „Babciowe” pogłębi ten problem. 
W ost. latach wzrosła l. miejsc w żłobkach. W 2010 r objętych opieką instyt. było pon.
5% dzieci do lat 3, na koniec 2022 ponad 22%, a wg MRPiPS łącznie z trwającymi
inwestycjami jest to już 43%. 
Czy wprowadzenie pieniędzy do tej sfery nie wpłynie negatywnie na relacje rodzinne?  
„Babciowe” to narzędzie mające wspomóc rynek pracy a nie dzietność. Pamiętajmy
jednak, że powrót matki na rynek pracy oznacza, że ktoś inny będzie się zajmować
dzieckiem (prywatna opiekunka, pracownik żłobka). A zatem wynik netto rynku pracy
wcale nie musi być mocno pozytywny.
Piotr Bielski, szef zespołu analiz makroekonomicznych w Santander BP: Koszt netto dla
budżetu nie powinien być duży. Kobiety, które wrócą do pracy, dostaną wprawdzie to
dodatkowe świadczenie w wysokości 1500 zł, ale z tytułu tej pracy będą odprowadzały
składki - przynajmniej od minimalnego wynagrodzenia. Można zatem powiedzieć, że koszt
„babciowego” będzie bliski samosfinansowania. 
Oskar Sobolewski, HRK Payroll Consulting: Wygląda na to, że rząd podszedł do tematu
wsparcia rodziców w godzeniu pracy z rodzicielstwem bardziej kompleksowo niż
początkowo zapowiadał. 
GUS:
Ceny lokali mieszkalnych w IV kwartale 2023 r. wzrosły o 13% rdr, a kdk wzrosły o 4,8%.
Raport “Rozwój regionalny Polski w 2022”:
W 2022 r. obserwowano pogłębienie niekorzystnych trendów demograficznych.
Największy wpływ na sytuację ludnościową miała niska liczba urodzeń (305,1 tys.
wobec 388,4 tys. w 2011 r.) i jednocześnie wysoka liczba zgonów (448,4 tys. wobec
519,5 tys. w 2021 r. oraz 375,5 tys. w 2011 r.).
Na rynku pracy utrzymała się tendencja wzrostowa w liczbie pracujących w gospodarce
(w 2022 r. było to 15,2 mln osób, w tym w miastach dużych – 4,5 mln osób).
Systematycznie poprawiał się poziom wykształcenia Polaków. W latach 2011–2022
udział osób posiadających wyższe wykształcenie wzrósł z 20,3% do 29,6%.
Zróżnicowanie dochodów na osobę w gospodarstwach domowych, mierzone
współczynnikiem Giniego, w 2022 r. wyniosło 0,314 (w 2011 r. – 0,338).
Wskaźnik zagrożenia ubóstwem po uwzględnieniu transferów społecznych w 2022 r.
osiągnął wartość 13,7% i był niższy w stosunku do 2011 r. o 4 p. proc.
Nakłady wewnętrzne na działalność B+R w 2022 r. osiągnęły wartość 44,7 mld zł, tj.
prawie 4-krotnie więcej niż w 2011 r.
W 2022 r. na najem lokali mieszkalnych z zasobów gminnych oczekiwało 126,4 tys.
gospodarstw domowych (o 2% mniej niż w 2021 r.).
W latach 2011–2022 liczba szpitali ogólnych zwiększyła się o 10,1% (tj. o 82 placówki
do 896), przy jednoczesnym spadku liczby łóżek w szpitalach ogólnych (o 9,1% do
164,2 tys. łóżek). W przeliczeniu na 100 tys. ludności było to 435 łóżek.
W 2022 r. dochody własne gmin i miast na prawach powiatu (w przeliczeniu na
mieszkańca) były 2-krotnie wyższe niż w 2011 r. (wyniosły średnio 3 854 zł). Udział
wydatków inwestycyjnych w wydatkach ogółem budżetów gmin i miast na prawach
powiatu dla Polski ogółem wyniósł 15,6% (o 5,9 p. proc. mniej niż w 2011 r.).
Zauważono sukcesywny wzrost udziału powierzchni objętej obowiązującymi
miejscowymi planami zagospodarowania przestrzennego w powierzchni ogółem (z
27,2% w 2011 r. do 32,3%).
Stopa procentowa: Rada Polityki Pieniężnej nie zmieniła stóp procentowych. Główna stopa
NBP została utrzymana na poziomie 5,75%.
Pracownicy z Ukrainy (Deloitte): W Polsce pracuje 225-350 tys. uchodźców z Ukrainy; w 2023
roku wnieśli do gospodarki 0,7-1,1% PKB.
Ceny paliw (POPiHN): Cena benzyny E95 w Polsce stanowiła na koniec marca br. 90% średniej
ceny europejskiej, zaś cena oleju napędowego stanowiła 96% średniej europejskiej.
Aktywa OFE (IGTE): Wartość aktywów netto OFE wzrosła o 2% mdm do 221,78 mld zł na
koniec marca 2024 r. Średnia stopa zwrotu OFE wyniosła w ub. miesiącu 2,1%.
E-handel (KIG): Obroty e-handlu wyniosły 6,03 mld zł, przy wartości obrotów w handlu
detalicznym ogółem rzędu 92,82 mld zł w lutym br.
Obrót energią (TGE): Łączny wolumen obrotu energią elektryczną na TGE wyniósł w marcu
10.679.682 MWh, co oznacza spadek o 16,5% w stosunku do marca 2023 roku.
Strata PGE w 2023 r. (PAP) Polska Grupa Energetyczna zakończyła rok 2023 z 5-miliardową
stratą netto i zadłużeniem ekonomicznym o połowę wyższym niż w 2022 r. Łączna produkcja
energii elektrycznej netto w 2023 r. w PGE wyniosła 56,77 TWh - o 14% mniej niż w 2022 r. 
UOKIK (PI): Prezes UOKiK w zeszłym roku wydał ponad 1 tys. decyzji i nałożył kary w łącznej
wysokości ponad 612 mln zł; w 2022 r. odpowiednio 953 decyzje i prawie 430 mln zł kar.       DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
Fundusz Sprawiedliwości (Opinia24): 58% badanych uważa, że w Funduszu Sprawiedliwości
mogło dochodzić do nieprawidłowości. Przeciwnego zdania jest 24% respondentów.
Ceny Mieszkań (Ariadna): 70% spodziewa się wzrostu cen mieszkań w ciągu najbliższych
trzech lat. 8% uważa, że ceny nie zmienią się, a 6%, że spadną. 15% nie ma zdania w tej
sprawie. 
Oceny działalności instytucji (CBOS):
Sejm - 40% ocen pozytywnych (-4 pkt. proc. od lutego), 45% negatywnych (+4 pkt. proc.).
Senat - 38% ocen pozytywnych (-5 pkt. proc.), 34% negatywnych (+4 pkt. proc.).
Prezydent - 46% ocen pozytywnych (+6 pkt. proc.), 45% negatywnych (-7 pkt. proc.).
Samorządy - 68% ocen pozytywnych (-2 pkt. proc.), 23% negatywnych (+2 pkt. proc.). 
TK- 24% ocen pozytywnych (b.z. od IX.23), 45% negatywnych (-1 pkt. proc.).
RPO - 43% ocen pozytywnych (+5 pkt. proc.), 15% negatywnych (-7 pkt. proc.).
NIK - 44% ocen pozytywnych (+3 pkt. proc.), 21% negatywnych (-4 pkt. proc.).
Sądy - 30% ocen pozytywnych (+3 pkt. proc.), 44% negatywnych (-6 pkt. proc.).
Prokuratura - 30% ocen pozytywnych (+3 pkt. proc.), 34% negatywnych (-6 pkt. proc.).
Policja -  64% ocen pozytywnych (+2 pkt. proc.), 25% negatywnych (-2 pkt. proc.).
Wojsko - 79% ocen pozytywnych (+6 pkt. proc.), 5% negatywnych (-4 pkt. proc.).
Straż Graniczna - 71% ocen pozytywnych (b.z.), 7% negatywnych (-2 pkt. proc.).
PSP - 95% ocen pozytywnych (+2 pkt. proc. od VI.10), 1% negatywnych (b.z.).
ZUS - 49% ocen pozytywnych (+2 pkt. proc. od IX.23), 32% negatywnych (-4 pkt. proc.).
NFZ- 32% ocen pozytywnych (+6 pkt. proc.), 60% negatywnych (-6 pkt. proc.).
LP - 52% ocen pozytywnych (-4 pkt. proc.), 24% negatywnych (-1 pkt. proc.).
KAS - 38% ocen pozytywnych (+9 pkt. proc.), 18% negatywnych (-5 pkt. proc.).
NBP - 45% ocen pozytywnych (+10 pkt. proc.), 34% negatywnych (-9 pkt. proc.).
Kościół - 44% ocen pozytywnych (-2 pkt. proc.), 45% negatywnych (+3 pkt. proc.).
NSZZ “S” - 34% ocen pozytywnych (+3 pkt. proc.), 29% negatywnych (+3 pkt. proc.).
GŁÓWNE TEMATY: GOOGLE, X
Wśród tematów i trendów na popularnych portalach informacyjnych wyróżniają się:
Zbliżające się wybory samorządowe. 
Wojna w Ukrainie.
Wojna w Izraelu: śmierć wolontariusza z Polski w Strefie Gazy i aktywność ambasadora IL.
Doniesienia o inwigilacji B. Sienkiewicza.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wybory samorządowe 7 kwietnia (wybory samorządowe 2024. Jak głosować: +2 tys., cisza
wyborcza: +1 tys.).
Platforma X
Komentarze po śmierci polskiego wolontariusza w izraelskim ataku rakietowym w Strefie
Gazy. Reakcji instytucji państwa i strony izraelskiej. Wizyta ambasadora Izraela w Kanale Zero
(Żydzi, Polaka, Izraela, Żydów, Mazurek, Palestyńczyków, Hamasu, Gazie, Mazurka, Strefie Gazy,
Netanjahu, Antysemityzm, Brauna).
Wybory samorządowe 7 kwietnia (#IdziemyNaWybory).
Spotkanie z PRM w Krakowie (Krakowie).
E-maile B. Nowak i R. Terleckiego ujawnione przez portal Poufna Rozmowa (Baśka). 
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.
