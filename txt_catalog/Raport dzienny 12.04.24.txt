RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
DZIAŁANIA LEGISLACYJNE 12 kwietnia 2024 r. 
SEJM
Komisja ds. rosyjskich wpływów (PAP): Posłowie TD wnieśli wniosek o zakończenie działalności
Państwowej Komisji do spraw badania wpływów rosyjskich na bezpieczeństwo wewnętrzne
Rzeczypospolitej Polskiej w latach 2007-2022.
Obrona cywilna (sejm.gov.pl): Posłowie PiS wnieśli projekt o ochronie ludności oraz o stanie klęski
żywiołowej. Dotyczy on m.in. usprawnienia procesu przepływu informacji między organami
administracji publicznej, a także przekonstruowania modelu finansowania w sposób umożliwiający
efektywniejsze udzielanie pomocy finansowej osobom poszkodowanym oraz odbudowy
zniszczonej lub uszkodzonej infrastruktury. 
ZAPOWIEDZI DZIAŁAŃ I POSTULATY
Dopłaty dla producentów zbóż (PAP): M. Kołodziejczak poinformował, że trwają ostatnie prace
legislacyjne nad rozporządzeniem, które przewiduje dopłaty dla producentów pszenicy, żyta,
pszenżyta i jęczmienia, którzy sprzedadzą zboże do 31 maja.
Referendum ws. aborcji (RMF): Zapowiadany przez PSL i Polskę 2050 wniosek o przeprowadzenie
referendum ws. liberalizacji prawa aborcyjnego miał towarzyszyć dyskutowanej w Sejmie ustawie.
Nie został jednak złożony, bo kluby TD nie mają do jego złożenia  wystarczającej liczby podpisów. 
Plany urządzania lasu (prawo.pl): W obecnym stanie prawnym nie ma możliwości zaskarżenia
planów urządzenia lasu, w których Lasy Państwowe określają m.in. wycinkę drzew. MKiŚ szykuje
zmiany, dzięki którym prawo zaskarżenia planu urządzenia lasu otrzymają nie tylko organizacje
ekologiczne, ale i inne podmioty.
Biegli (prawo.pl): Na etapie Komisji Prawniczej jest projekt rozporządzenia dotyczący stawek
biegłych w sprawach cywilnych. Założeniem jest podniesienie ich o 30,49% w stosunku do
wysokości w 2023 r. Zdaniem biegłych proponowany wzrost jest zbyt niski i odbiega od stawek
rynkowych.
Nielegalni migranci kontra obronność kraju (Fakt): Redakcja apeluje o poważne działania na rzecz
obronności kraju, m.in. powszechne obowiązkowe szkolenie wojskowe. To efekt udaremnionej
próby sforsowania granicy z Białorusią przez 220 mężczyzn, m.in. uzbrojonych w pałki.
Ustawa deregulacyjna (legalis): W ustawie planuje się wprowadzić zasadę, że klient będzie miał rok
od wykrycia niezgodności towaru z umową na domaganie się wymiany, naprawy lub zwrotu
pieniędzy. Rozwiązania popiera m.in. rzecznik MŚP.
PRAWO W UE
Żywność (RMF24): PE przyjął projekt rozporządzenia delegowanego KE dotyczącego wymagań
higienicznych dla niektórych produktów odzwierzęcych, w tym produktów rybołówstwa. Za
przyjęciem rozporządzenia głosowało 400 posłów, przeciwko - 170; 28 wstrzymało się od głosu.
DZIAŁANIA LEGISLACYJNE DZIAŁANIA LEGISLACYJNE
Rynek energii (PAP): PE zatwierdził reformę rynku energii elektrycznej mającą zapobiegać
nagłym wahaniom cen prądu, która obejmuje dyrektywę ws. struktury rynku energii
elektrycznej oraz rozporządzenie ws. ochrony przed manipulacją na hurtowym rynku energii
(REMIT). Parlament przyjął też pakiet wodorowo-gazowy, który umożliwi blokowanie
rosyjskiego LNG.
Aborcja (PAP): W PE przyjęto rezolucję, w której zażądano wpisania prawa do aborcji do Karty
Praw Podstawowych UE. Wezwano Maltę i Polskę do zniesienia ograniczeń w tym zakresie.
Praworządność (PAP): TSUE nie rozstrzygnie, czy należy wykonać wyrok w sprawie karnej
wydanej przez sędziego powołanego przez wadliwie ukształtowaną KRS. Trybunał uznał za
niedopuszczalne pytania Sądu Okręgowego w Warszawie w tej sprawie.
KONTROWERSJE
Kredyt #naStart (wyborcza.pl): Wg redakcji na programie w większym stopniu zyskają bardziej
zamożni kredytobiorcy, którzy otrzymają dodatkowo nawet kilkadziesiąt tysięcy złotych. (100
konkretów)
Pielęgniarki (PAP): Resort zdrowia zaproponował niższe od przedstawionych w obywatelskim
projekcie ustawy współczynniki dot. wynagrodzeń poszczególnych grup w zawodach
medycznych. W kwietniu ma dojść do spotkania zespołu trójstronnego w tej sprawie.
Budowa elektrowni atomowej (PAP): GDOŚ przesunął termin wydania decyzji o
środowiskowych uwarunkowaniach dla Elektrowni Jądrowej na obszarze gmin: Choczewo lub
Gniewino i Krokowa na 28 czerwca br. Przyczyną zwłoki jest konieczność przeprowadzenia
dodatkowego postępowania wyjaśniającego.
Aborcja (dorzeczy.pl): Wg redakcji ministra K. Kotula zareklamowała w serwisie X zestaw
leków do aborcji farmakologicznej i procedurę ich przyjmowania, łamiąc zakaz reklamowania
leków na receptę i promując nielegalny obrót lekami.
KSeF (PAP): Szef KAS M. Łoboda poinformował, że termin wejścia w życie KSeF zostanie
podany na przełomie kwietnia i maja. KAS zamierza zorganizować szkolenia dotyczące KSeF w
400 urzędach skarbowych.
Chorobowe płacone przez ZUS od pierwszego dnia (bankier.pl): Przedsiębiorcy dopytują o
realizację obietnicy, Rzecznik MŚP wysłał do premiera list otwarty w tej sprawie. Wg MRPiPS
wymaga to wielu zmian w przepisach, szeregu analiz oraz podjęcia dialogu społecznego; resort
prowadzi prace nad reformą orzecznictwa lekarskiego w ZUS i rozważane są zmiany w
przepisach dotyczących ustalania prawa do zasiłku chorobowego i rozkładu obowiązków w
tym zakresie między ZUS i płatników składek. (100 konkretów)
CPK (X): Podczas posiedzenia parlamentarnego zespołu “Tak dla rozwoju. CPK - atom - porty”
M. Horała poinformował, że brakiem formalnym do decyzji lokalizacyjnej, który powoduje, że
spółka wnioskuje o przedłużenie terminu o kolejne 30 dni jest brak map w odpowiedniej skali.
Orzecznictwo (prawo.pl): Wg redakcji MRPiPS nie ma recepty na niewydolność komisji
orzeczniczych, spowodowanych m.in. brakiem lekarzy. Resort radzi publikowanie ofert na
portalach medycznych, w izbach lekarskich, przychodniach i prywatnych gabinetach lekarskich.
OPINIE
Pakt migracyjny (PAP): A. Halicki poinformował, że jest jeszcze czas na poprawianie paktu
migracyjnego. Postulaty Polski mają zostać uwzględnione na poziomie rządów. 
Granica polsko-białoruska (Polityka Insight): Zdaniem eksperta M. Świerczyńskiego Białoruś
próbuje wymusić podwyższoną aktywność polskich służb granicznych i wojska. Może to być
rutynowe nasilenie wojny hybrydowej lub wstęp do zbrojnej agresji.
DZIAŁANIA LEGISLACYJNE DZIAŁANIA LEGISLACYJNE
W RZĄDOWYM PROCESIE LEGISLACYJNYM (Rządowe Centrum Legislacji)
Wniesione projekty ustaw:
(Centrum Medycznym Kształcenia Podyplomowego, MZ): o zmianie ustawy o Centrum
Medycznym Kształcenia Podyplomowego oraz niektórych innych ustaw [uzgodnienia,
konsultacje publiczne]
(ubezpieczenia rolnicze, MRiRW): o zmianie ustawy o ubezpieczeniach upraw rolnych i
zwierząt gospodarskich [uzgodnienia, konsultacje publiczne]
(delegowanie kierowców, MI): o zmianie ustawy o delegowaniu kierowców w transporcie
drogowym [uzgodnienia, konsultacje publiczne]
Wniesione projekty rozporządzeń:
(programy pilotażowe, MZ): w sprawie programu pilotażowego oddziaływań terapeutycznych
skierowanych do dzieci i młodzieży problemowo korzystających z nowych technologii
cyfrowych oraz ich rodzin [uzgodnienia, konsultacje publiczne]
(port w Elblągu, MI): w sprawie przyjęcia planu zagospodarowania przestrzennego morskich
wód wewnętrznych – port morski w Elblągu [brak etapu]
[wymagania techniczne dla lotnisk, MI): sprawie wymagań technicznych i eksploatacyjnych dla
lotnisk, którym przyznano zwolnienie ze stosowania przepisów Unii Europejskiej, oraz lotnisk
dla śmigłowców, o których mowa w przepisach Unii Europejskiej [uzgodnienia]
(plan zagospodarowania przestrzennego obszaru brzegowego Polski, MI): w sprawie przyjęcia
planu zagospodarowania przestrzennego morskich wód wewnętrznych i morza terytorialnego
– wody przyległe do brzegu morskiego na odcinku od Władysławowa do Łeby [brak etapu] 
(wymagania dla członków personelu lotniczego, MI): w sprawie wymagań w zakresie
sprawności psychicznej i fizycznej osób ubiegających się o świadectwo kwalifikacji personelu
lotniczego lub posiadających świadectwo kwalifikacji członka personelu [uzgodnienia]
(plan zagospodarowania przestrzennego Zalewu Wiślanego, MI): w sprawie przyjęcia planu
zagospodarowania przestrzennego morskich wód wewnętrznych Zalewu Wiślanego [brak
etapu]
(komisje orzecznicze, MZ): w sprawie składu i trybu działania komisji orzekającej oraz trybu
orzekania o stanie zdrowia diagnosty laboratoryjnego [uzgodnienia, konsultacje publiczne]
(karty zapytania, MSWiA): w sprawie wzoru karty zapytania oraz sposobu jej wypełnienia
[uzgodnienia]
DZIAŁANIA LEGISLACYJNE PROBLEM Y I ZAPOW IADANE PROTESTY
Przetwórstwo rybne (RMF24): Wg portalu regulacje przyjęte w czwartek przez PE dot. m.in.
"usztywniania" (stiffening) ryb (głównie łososia), uderzają w polskie przetwórstwo rybne.
Przedstawiciele branży podkreślają, że przepisy faworyzują przetwórców z Francji, Hiszpanii i
Włoch, kosztem polskich przedsiębiorców. Redakcja zwraca uwagę, że w większości krajów
europejskich większość oferowanego łososia pochodzi z Polski.
Rolnicy (GPC): Protesty trwają m.in. w lubuskim i podkarpackim. Zaplanowane na 11 kwietnia
spotkanie D. Tuska z protestującymi zostało przełożone na niedzielę.
Zapasy interwencyjne paliw (PAP): Wg Polskiej Organizacji Przemysłu i Handlu Naftowego
potrzebna jest reforma systemu zapasów paliw i inwestycje w ich magazynowanie. Ciężar
utrzymywania zapasów interwencyjnych powinien przejść z przedsiębiorców na Rządową
Agencję Rezerw Strategicznych.
In vitro (GW): MZ ogłosiło założenia do programu finansowania in vitro. Program ma być
ﬁnansowany do końca 2028 r. Redakcja zwraca uwagę, że mimo iż do rozpoczęcia programu
zostało niespełna dwa miesiące, MZ nie ogłosiło konkursu dla ośrodków leczenia niepłodności.
(100 konkretów) 
Związki homoseksualne i adopcja dzieci (Nasz Dziennik): Z inicjatywy większości
parlamentarnej sejmowa komisja ds. UE przegłosowała zmianę stanowiska Polski w kwestii
unijnej propozycji wzajemnego uznawania rodzicielstwa w państwach członkowskich.
Dotychczas nasz kraj blokował te przepisy na poziomie UE. Wg redakcji ma to otwierać furtkę
do zrównania związków homoseksualnych z małżeństwami i do adopcji przez nie dzieci.Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
11-12.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto, %. Proces legislacyjny “100 konkretów”

Prognoza dot. PKB (BŚ): Bank Światowy podwyższył prognozę wzrostu gospodarczego Polski
w 2024 r. do 3,0% z 2,6%, a na 2025 r. utrzymał 3,4%. 
Deficyt (MF): Deficyt budżetu po marcu wyniósł 24 mld zł, czyli 13% planu.
Produkcja energii elektrycznej (PSE): 
Produkcja energii w marcu wyniosła 14.196 GWh, co oznacza spadek o 2,6% rdr.
Zużycie energii w marcu spadło o 2,1% rdr i wyniosło 14.647 GWh.
Od początku roku zużycie wyniosło 45.270 GWh, co daje wzrost o 2,65% rdr. 
Energia w podziale na typy źródeł (PSE):
Procentowy udział węgla kamiennego w produkcji energii spadł w marcu do 42,94% z
45,86% w marcu 2023 r. 
Elektrownie oparte na węglu brunatnym w marcu dostarczyły 20,84% całej produkcji
wobec 2,15% w marcu 2023 r. 
Elektrownie na gaz dostarczyły 10,25% energii wobec 10,13% rok temu. 
Elektrownie na wiatr dostarczyły 14,45% energii wobec 15,03% w marcu 2023 r. 
Z wody pochodziło 2,66% energii, tyle co rok temu. 
Ze źródeł odnawialnych innych niż woda i wiatr pochodziło 8,86% całej energii, wobec
6,17% w marcu 2023 r.
Węgiel (JSW): 
Produkcja w grupie JSW w I kw. 2024 r. ogółem wyniosła 3,13 mln ton i była niższa w
porównaniu do I kw. 2023 r. o ok. 7,3%, a w stosunku do IV kw. 2023 r. niższa o ok. 7,5%.
Sprzedaż ogółem w JSW wyniosła ok. 3,06 mln ton w I kw. 2024 r. i była niższa o ok. 9%
kdk i o ok. 13,4% rdr.
Umowy o dzieło (ZUS): 
W 2023 r. zgłoszono do ZUS 1,6 mln umów o dzieło, o 81,7 tys. mniej niż w 2022 r.
Na umowach o dzieło pracowało ok. 23,1 tys. cudzoziemców, z czego obywatele Ukrainy
stanowili 39,56%.
Polskie porty (PIE): W I kwartale 2024 r. liczba zawinięć do polskich portów zmniejszyła się o
10,3% rdr.
Długi HoReCa (KRD): Blisko 13,6 tys. firm z branży hotelarsko-gastronomicznej ma
przeterminowane zaległości finansowe o łącznej wysokości ponad 352 mln zł.
Statystyki Okęcia: Lotnisko Chopina odprawiło 1,52 mln pasażerów w marcu br. (+13%
względem marca 2019 r.) i 4,3 mln w całym I kw. br. (+16% względem I kw. 2019 r.).
Udział rosyjskiej ropy (POPiHN): Udział ropy naftowej pochodzącej z Rosji w przerobie
polskich rafinerii wyniósł 2% w 2023 r.
Konsumpcja paliw płynnych (POPiHN): Konsumpcja paliw płynnych wyniosła 38,09 mln m3 w
2023 r. wobec 35,77 mln m3 rok wcześniej (+6% rdr).
Rolniczy handel detaliczny (MRiRW): Liczba podmiotów prowadzących RHD systematycznie
wzrasta i aktualnie wynosi 22 273 podmiotów. W ciągu ostatnich 7 lat nastąpił 13-krotny
wzrost tej liczby (w 2017 r. liczba ta wynosiła 1633).
Legalni pracownicy z zagranicy (ZUS): Już 1.138 tys. cudzoziemców pracowało w Polsce
legalnie pod koniec marca br. To prawie o 65 tys. więcej niż rok wcześniej i najwięcej w
dotychczasowych statystykach ZUS.       DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
Realizacja obietnic wyborczych (Ipsos):
Ogółem 40% ankietowanych uważa, że koalicja rządząca realizuje swoje obietnice
wyborcze. 51% jest przeciwnego zdania, a 9% nie ma opinii w tej sprawie.
O braku realizacji obietnic najczęściej przekonani są zwolennicy Konfederacji (87%) i PiS
(84%). Następnie osoby niezdecydowane w kwestii preferencji partyjncyh (46%) i wyborcy
Lewicy i Trzeciej Drogi (po 27%). Wsód deklarujących poparcie dla KO 8% ocenia, że
rządzący nie realizują swoich obietnic. 
Finanse pokolenia Z (SWPS):
79% badanych urodzonych w latach 1995-2010 ocenia, że aby prowadzić spokojne życie
potrzebowałoby obecnie powyżej 5000 zł na rękę, w tym 40% wskazuje na kwotę co
najmniej 7500 zł.
58% badanych czerpie swoje dochody z pracy zarobkowej. 72% otrzymuje pieniądze od
rodziny. 77% wskazuje, że w ich portfelach najwięcej ważą wydatki na rozrywkę.
Podatki (Akademia Leona Koźmińskiego): 44,7% deklaruje niechęć wobec płacenia podatków.
34,1% jest przekonana o słuszności i konieczności istnienia systemu podatkowego. 21,2%
przejawia postawę ambiwalentną. 
Gospodarka łowiecka (Ariadna): 41% ankietowanych uznało, że gospodarka łowiecka stanowi
nieodzowny element działalności człowieka. 29% uważa, że przyroda sama poradzi sobie z
zachowaniem równowagi ekosystemów. 30% nie potrafiło udzielić odpowiedzi na zadane
pytanie.
Środki z KPO (PIE): Ze środków z KPO skorzystało lub planuje skorzystać 18% firm. Tyle samo
nie ma potrzeby sięgania po te środki. Blisko 40% przedsiębiorców wskazuje, że nie ma
wiedzy, czy ich firma może skorzystać ze środków z KPO.
Big Data w firmach (UKE): Z przetwarzania wielkich zbiorów danych korzysta 12% badanych
firm. 
GŁÓWNE TEMATY: GOOGLE, X
Wśród tematów i trendów na popularnych portalach informacyjnych wyróżniają się:
Wojna w Ukrainie.
Debata o prawie aborcyjnym w Sejmie
Zabójstwo Polaka w Sztokholmie.
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wezwania do wojska dla operatorów dronów i programistów (Wojsko wzywa specjalistów: +2
tys.)
Platforma X
Orlen: powołanie nowego prezesa, nieprawidłowości w OTS (Orlenu, Obajtek, Obajtka,
Ireneusz Fąfara). 
Rocznica katastrofy smoleńskiej (Smoleńsku, Macierewicza, Kaczyńskiego, #10kwietnia, Zamach,
Wawelu, Jacoń). 
Debata o prawie aborcyjnym w Sejmie (Sejmie, Lempart, Aborcja, Referendum, #ProLife).
Przyjęcie przez PE paktu migracyjnego (Parlament Europejski).
Zabójstwo Polaka w Sztokholmie (Szwecji).
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.
