ZAPOWIEDZI DZIAŁAŃ I POSTULATY RAPORT  
Z DEBATY PUBLICZNEJ
LEGISLACJA - PROBLEMY - DANE - ANALIZY
Departament Oceny 
Skutków Regulacji i Analiz
DZIAŁANIA LEGISLACYJNE 9 kwietnia 2024 r. 
Kredyt mieszkaniowy #naStart (ISBnews): K. Hetman zapowiedział, że kredyt będzie można
zaciągnąć do końca 2027 r. w przypadku kupna pierwszej nieruchomości. Nowe przepisy
mogłyby wejść w życie w drugiej połowie 2024 r. Projekt skierowany do konsultacji
społecznych, zakłada m.in. kwartalny limit 15 tys. wniosków. (100 konkretów)
Mieszkalnictwo społeczne (PAP): Projekt nowelizacji ustawy o rozwoju mieszkalnictwa
społecznego przewiduje stopniowe zwiększanie wsparcia finansowego budownictwa
społecznego i komunalnego oraz wzrost liczby lokali mieszkalnych dla studentów. W br.
finansowanie z budżetu na ten cel wzrośnie z 1 do 5 mld zł. MRiT zakłada stopniowy wzrost
wydatków, docelowo 10 mld zł w 2030 r. Nowelizacja ma wejść w życie w III kwartale 2024 r.
Nadwyżki węgla (PAP): Resort przemysłu wprowadził blokadę importu węgla i pracuje nad
zagospodarowaniem nadwyżek - spodziewa się rozwiązania tego problemu w przyszłym roku. 
Wyłączenia bloków węglowych (TVN24): Rząd przygotowuje plan wyłączeń bloków na węgiel,
uwzględniający potrzeby sektora energetycznego oraz umowę społeczną z górnikami. Wg
zapowiedzi M. Bando, pełnomocnika ds. strategicznej infrastruktury energetycznej, wstępne
założenia mają być znane za trzy miesiące.
KPO (PAP): Wiceminister J. Szyszko poinformował, że rozszerzenie dofinansowania z KPO o  
obwodnice na drogach krajowych w miastach na prawach powiatu oraz o projekty budowy
portów serwisowych dla morskich farm wiatrowych będą niemożliwie, bo stan przygotowania
inwestycji wskazuje na niedotrzymanie terminu realizacji całości wskazanych w KPO, co z kolei
wiąże się z ryzykiem utraty bardzo dużej sumy pieniędzy.
Fundusz alimentacyjny (dziennik.pl): Projekt ustawy dot. alimentów, opublikowany w
poniedziałek w wykazie prac legislacyjnych rządu, zakłada podniesienie kwoty świadczenia z
funduszu z 500 do 1000 zł miesięcznie. (100 konkretów, ZPPR 8.04)
OZE (PAP): Nowelizacja ustawy o odnawialnych źródłach energii zakłada, że po 1 lipca
prosumenci będą mogli zdecydować, czy chcą być rozliczani w net-billingu w oparciu o
miesięczną czy godzinową cenę energii. Wybierając opcję godzinową prosumenci mają
otrzymać bonus. Projekt ma zostać przyjęty do końca drugiego kwartału.
Ordynacja podatkowa (prawo.pl): MRiT pracuje nad likwidacją  przesłanki zawieszenia biegu
terminu przedawnienia w związku z wszczęciem postępowania o przestępstwo lub
wykroczenie skarbowe. Czas kontroli u mikroprzedsiębiorców ma być skrócony z 12 do 6 dni.
(100 konkretów)
DZIAŁANIA LEGISLACYJNE DZIAŁANIA LEGISLACYJNE
Rozprawy (prawo.pl): Portal zwraca uwagę, że na pierwszą rozprawę frankową trzeba czekać
nawet kilka lat. MS proponuje zmiany - m.in. digitalizację spraw, bazę z orzecznictwem dla
sędziów i e-pozwy.
Prawo autorskie (Press.pl): Po interwencji Izby Wydawców Prasy z projektu nowelizacji prawa
autorskiego implementującego unijną dyrektywę DSM wykreślono poprawkę ograniczającą
uprawnienia organizacji zbiorowego zarządzania prawami autorskimi. Dzięki temu, wg
wstępnych szacunków, budżety wydawców prasowych i dziennikarzy będą mogły się
zwiększyć nawet o 300 mln zł. (SKRM 11.04 ). 
Odbudowa Ukrainy (DGP): Wg A. Furgalskiego z Zespołu Doradców Gospodarczych TOR
wojna może trwać jeszcze latami, ale rządowy fundusz na przygotowanie inwestycji powinien
powstać już teraz.
KONTROWERSJE
Babciowe (Rzeczpospolita, niezalezna.pl): Na wtorkowym posiedzeniu rząd zajmie się
projektem ustawy dot. programu „Aktywny rodzic”. Redakcje zwracają uwagę, że pominięto
etap konsultacji.
Konfiskata aut (Rzeczpospolita): Projekt zmian ma zostać przyjęty do czerwca, a więc przepisy
wejdą w życie dopiero jesienią. Tymczasem z danych Policji wynika, że do 5 kwietnia
zabezpieczono już 480 aut.
Aborcja (DGP): Związek Powiatów Polskich sprzeciwia się sankcjom za niewykonanie zabiegu
zakończenia ciąży, które będzie można nakładać na szpitale. Uważa, że MZ przerzuca problem
na placówki medyczne.
Polskie prawo jazdy (DGP): Od 17 czerwca każdy kierowca zatrudniony do przewozu osób
będzie musiał legitymować się polskim prawem jazdy. Uber szacuje, że może przez to stracić
nawet 30% kierowców, ponieważ by otrzymać polski dokument trzeba przebywać w kraju co
najmniej 185 dni. Sama procedura też trwa. Zespół Doradców Gospodarczych TOR szacuje, że
skutkiem będzie podwyżka cen kursów nawet o 50%.
Opiekunowie żłobkowi (prawo.pl): MRPiPS proponuje m.in. 8 godzin w roku zwolnienia od
pracy na szkolenie i podnoszenie kwalifikacji oraz nadanie opiekunom żłobkowym statusu
funkcjonariusza publicznego. Prawnicy wskazują, że te zmiany w przypadku szkoleń ograniczają
prawa opiekunów w stosunku do pracowników. Przypominają, że status funkcjonariusza
publicznego to także odpowiedzialność karna (ZPPR 8.04).
Narodowa Agencja Bezpieczeństwa Energetycznego (DGP): Prezes PGE odniósł się do kwestii
wydzielenia aktywów dystrybucyjnych. Pomysł ten był lansowany przed zeszłorocznymi
wyborami przez polityków ówczesnej opozycji jako alternatywa dla utworzenia NABE:  
Dystrybucja jest integralną częścią PGE, ważną dla bezpieczeństwa energetycznego. Nie wyobrażam
sobie, aby doszło do wydzielenia – podkreślił (SKRM 11.04). 
DZIAŁANIA LEGISLACYJNE DZIAŁANIA LEGISLACYJNE
OPINIE:
Kredyt na start: (100 konkretów)
(Rzeczpospolita): K. Sobolewski (główny ekonomista Pracodawców RP) uważa, że dzięki
wprowadzeniu limitu 15 tys. wniosków o tani kredyt na kwartał nie powinno dojść do
szkodliwej dla rynku nieruchomości kumulacji popytu. W jego opinii brakuje niezbędnych
rozwiązań podażowych, wśród których za krytyczne uznał zwiększenie dostępności
gruntów oraz skrócenie postępowania administracyjnego.
(Bezprawnik) R. Chabasiński (dziennikarz ds. prawa podatkowego) dostrzega, że dzięki
limitom, warunkom i ograniczeniom program będzie czterokrotnie tańszy niż Bezpieczny
Kredyt. 
W RZĄDOWYM PROCESIE LEGISLACYJNYM (Rządowe Centrum Legislacji)
 Wniesione projekty ustaw:
(kredyt mieszkaniowy #naStart, MRiT): o kredycie mieszkaniowym #naStart [uzgodnienia,
konsultacje publiczne, opiniowanie]
(podniesienie wydatków na budownictwo społeczne, MRiT): o zmianie ustawy o społecznych
formach rozwoju mieszkalnictwa oraz niektórych innych ustaw [uzgodnienia, konsultacje
publiczne, opiniowanie]
(bon energetyczny, MKiŚ): o bonie energetycznym oraz o zmianie niektórych innych ustaw
[brak etapu]
(babciowe, MRPiPS): o wspieraniu rodziców w aktywności zawodowej oraz w wychowaniu
dziecka „Aktywny rodzic” [Rada Ministrów]
Wniesione projekty rozporządzeń:
(przesłuchanie młodocianych, MS): w sprawie określenia wzorów informacji o przebiegu,
sposobie i warunkach przesłuchania podejrzanego i świadka, którzy nie ukończyli 18 lat
[uzgodnienia, konsultacje publiczne, opiniowanie]
(znoszenie pełnomocników, RM): w sprawie zniesienia Pełnomocnika Rządu do spraw
Pozyskiwania Źródeł Finansowania dla Przedsięwzięć Służących Wzmocnieniu Bezpieczeństwa
i Obronności Państwa [brak etapu)
(ewidencja gruntów i budynków, MRiT): w sprawie ewidencji gruntów i budynków
[uzgodnienia, konsultacje publiczne, opiniowanie]
(osobowość prawna instytucji kościelnej, MSWiA): w sprawie nadania osobowości prawnej
instytucji Kościoła Katolickiego pod nazwą Stowarzyszenie Krajowego Zespołu
Koordynatorów Katolickiej Odnowy w Duchu Świętym [uzgodnienia]
DZIAŁANIA LEGISLACYJNE PROBLEM Y I ZAPOW IADANE PROTESTY
Procedura nadmiernego deficytu wobec Polski (money.pl): MF poinformowało, że zgodnie z
ostatnimi prognozami KE może objąć Polskę procedurą nadmiernego deficytu. Resort
poinformował, że jest w dialogu z KE, aby wyjaśnić przyczynę przekroczenia przez Polskę
poziomu 3 proc. PKB deficytu w 2023 r.
ZUS (DGP): Redakcja zwraca uwagę, że ZUS zamiast pobierać odpisy aktów stanu cywilnego
przez usługę sieciową, odsyła klientów po papierowe dokumenty. Urzędy stanu cywilnego
szacują, że rocznie generuje to co najmniej 75 mln zł kosztów.
CPK (Puls Biznesu): Spółka CPK złożyła pismo do Wojewody Mazowieckiego o przedłużenie o
30 dni terminu uzupełnienia wniosku o decyzję lokalizacyjną dla lotniska. 
Wydatki na ochronę zdrowia (300gospodarka): Publiczne wydatki na ochronę zdrowia w
Polsce należą do najniższych w UE i  są poniżej średniej dla krajów OECD. Pod względem
wielkości wydatków wyprzedzają nas m.in. Czesi i Słowacy.
Rekordowe zamówienie dla PESY (X): Po skardze konkurencji (Alstom) rumuński sąd
apelacyjny unieważnił zawarty z bydgoską PESĄ kontrakt na dostawę 62 pociągów wart niemal
3 mld PLN.
Collegium Humanum (RMF24): Minister nauki i szkolnictwa wyższego D. Wieczorek
zdecydował o wstrzymaniu 18 mln zł na stypendia dla Collegium Humanum.
Kontrakty dla wykonawców spoza UE (wnp.pl): Na 21 rozstrzygniętych w 2023 r. przetargów
na autostrady i drogi ekspresowe w pięciu przypadkach najkorzystniejsze oferty złożyły firmy
spoza UE. Z informacji GDDKiA wynika, że podmioty spoza UE realizują obecnie 19
kontraktów o łącznej długości około 283 km. Lokalni wykonawcy wskazują na problemy przy
kontraktach i apelują by wprowadzić certyfikację (temat był na ZPPR 18.03).
Chmury słów kluczowych we wzmiankach nt.: 1. procesu legislacyjnego (L) i 2. expose i “100 konkretów” (P) z dni
8-9.04 (godz. 9:00-9:00). Źródło: Oprac. własne na podstawie danych SentiOne i infrastruktury Clarin PWr.
Usunięto frazy: ustawa, prawo, rząd, konkret, Polska, Polak, kto, %. Proces legislacyjny “100 konkretów”
Rosnące ceny paliw (money.pl): Wg portalu rośnie ryzyko, że ceny najpopularniejszych paliw
wzrosną do 7 zł za litr.
GUS:
Liczba cudzoziemców wykonujących w Polsce pracę w końcu października 2023 r. wyniosła
1013,3 tys. osób. Udział cudzoziemców w ogólnej liczbie wykonujących pracę wyniósł
6,6%.
Najliczniejszą grupą obcokrajowców wykonujących pracę w Polsce byli obywatele Ukrainy,
których na koniec października 2023 r. było 697,9 tys. 
NBP:
Transfery z Polski od pracujących imigrantów w IV kw. 2023 r. wyniosły 6,4 mld zł, o 0,8
mld zł mniej niż w analogicznym okresie 2022 r. 61,8% trafiło na Ukrainę.
Transfery do Polski od emigrantów w IV kw. 2023 r. wyniosły 4,5 mld zł wobec 4,8 mld zł
w IV kwartale 2022 r.
Czas pracy (Preply): Polacy pracują tygodniowo średnio 40,5 godzin. W UE - najdłużej po
Grekach. Unijna średnia wynosi 37,5, a światowa 34,2 godziny.
Zyski państwowych firm (DGP): Kontrolowane przez państwo podmioty na koniec ub.r.
skorygowały w dół wartość swoich aktywów o ok. 25 mld zł. Wg redakcji tak znaczne odpisy to
cecha okresów przejściowych, kiedy władzę nad spółkami przejmuje nowa ekipa polityczna.
Umocnienie złotego (Analizy Pekao na X): Wg analityków banku jest przestrzeń do dalszego
umocnienia złotego, m.in. KPO jest czynnikiem zmniejszającym ryzyko zmiany trendu.
Prognoza PKB (GW): Zdaniem autorów raportu analityków Crédit Agricole, w perspektywie
najbliższej dekady PKB per capita w Polsce liczony według parytetu siły nabywczej osiągnie
średnią unijną (99,6% w 2033 r.). Eksperci oczekują, że w perspektywie najbliższych 4 lat
Polska wyprzedzi Hiszpanię. Z kolei na początku lat 30. Polska ma szansę wyprzedzić pod
względem PKB per capita Włochy oraz Francję, osiągając 90% PKB per capita Niemiec.
Zużycie energii (Rz): Do 2040 r. zużycie energii w Polsce wzrosnąć ma nawet o 40%. Blisko
60% energii ma dostarczać wówczas OZE – wynika z najnowszego badania Arthur D. Little.        DANE SPOŁECZNO-GOSPODARCZE
       BADANIA SPOŁECZNE BADANIA SPOŁECZNE
Wojna w Ukrainie (CBOS):
57% uznaje za prawdopodobny atak Rosji na państwa NATO w najbliższych 3-8 latach.
32% ma przeciwną opinię, a 11% nie ma zdania w tej sprawie. 
39% ocenia, że działania NATO wobec wojny w Ukrainie są zbyt ostrożne. Czterokrotnie
rzadziej badani oceniają je jako zbyt daleko posunięte (10%). 37% sądzi, że są
odpowiednie, a 14% nie ma zdania w tej sprawie. 
49% uważa, że Ukraina dobrze wykorzystuje pomoc otrzymywaną od krajów NATO.
Przeciwnego zdania jest 28% respondentów. 
83% ocenia, że wojna zagraża bezpieczeństwu Polski (od XI.23 wzrost o 9 pkt. proc.).
61% jest zdania, że Polska powinna przyjmować uchodźców z Ukrainy (od XI.23 spadek o
1 pkt. proc.).
Piguła “dzień po” (Pollster): Za dostępnością antykoncepcji awaryjnej od 15. r. ż. bez recepty
opowiada się 54% badanych. Przeciwnego zdania jest 38%, a 8%  nie ma zdania na ten temat.
Polak zabity w Strefie Gazy (IBRiS): 84% ankietowanych uważa, że Izrael powinien wypłacić
odszkodowanie rodzinie wolontariusza z Polski zabitego w Strefie Gazy. Przeciwnego zdania
jest 6,5% badanych, a 9,7% respondentów nie ma zdania w tej sprawie.
Dwukadencyjność (SW Research): 56,8% respondentów popiera ograniczenie możliwości
sprawowania funkcji prezydentów miast/wójtów/burmistrzów do dwóch kadencji. Przeciwko
jest 21,8% ankietowanych. 21,4% nie ma zdania w tej sprawie.
Barometr Rynku Pracy (Gi Group Holding):
45% pracujących respondentów rozważa zmianę pracy.
36% badanych firm wskazuje na problem z odchodzeniem pracowników, przy czym 38%
nie ma sprecyzowanych planów, jak przeciwdziałać rotacji.
Zwyczaje zakupowe (Cushman & Wakefield): 66% badanych na ogół wybiera małe, lokalne
sklepy blisko domu. Preferowanym miejscem większych zakupów spożywczych (pow. 100 zł)
są dyskonty - wybiera je 62% respondentów. 
ESG (Bank Gospodarstwa Krajowego): 48% badanych firm postrzega regulacje dotyczące
ekologii i odpowiedzialności społecznej przez pryzmat kosztów, jakie przyjdzie im ponieść. Im
mniejsza firma, tym częstsze przekonanie, że zaangażowanie w zagadnienia zrównoważonego
rozwoju i ESG jest nieopłacalne.
GŁÓWNE TEMATY: GOOGLE, X
Wśród tematów i trendów na popularnych portalach informacyjnych wyróżniają się:
Wybory samorządowe.
Akcje policji
Pogoda
Google Trends (wybrane zagadnienia zw. działaniami rządu, odnotowujące wzrosty wyszukiwań)
Wybory samorządowe (Wyniki do Rady Powiatu 2024: +20 tys.; Kiedy druga tura wyborów: +10
tys.; Zabrze wybory: +10 tys.,).
Wyciek danych 300 płatników z ZUS (ZUS: +20 tys.).
Hossa na GPW. Rosnące kursy akcji banków. (BNP PARIBAS:+10 tys., Credit Agricole:+10 tys.,
Millenium:+10 tys., Alior Bank:+20 tys., ING:+20 tys., Santander:+20 tys.)
Platforma X
Ogólne hasła dot. wyborów samorządowych (#wyborysamorządowe, gratulacje, wygraliście,
zwycięstwo, radzie miasta, IPSOS, frekwencja, wynik). Również kwestie szczegółowe:
Wyniki w poszczególnych miastach i regionach (Biejat, Łodzi, Gdyni, warszawiacy, Gdyni,
Warszawie, Poznaniu, Wrocławiu).
Opinie nt. polskiej sceny politycznej (Czarzastego, Czarzasty, Kurski, Lewicy, PiS-u, Razem,
Trzecia Droga, Koalicja Obywatelska). Także komentarze dot. preferencji wśród rolników w
badaniu IPSOS (rolnicy, KRUS).
Wykres przedstawia hasła
charakterystyczne dla
najważniejszych tematów na
portalu X w badanym okresie.
Miarą wagi poszczególnych haseł
jest wskaźnik popularności, który
jest obliczany na podstawie
częstości występowania hasła w
zestawieniach cząstkowych.
Wartość wskaźnika dla
poszczególnych haseł jest
normalizowana do wartości
maksymalnej.